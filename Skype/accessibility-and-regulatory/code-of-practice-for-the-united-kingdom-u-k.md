---
title: "Chiamate PSTN Skype for Business - codice di condotta per il Regno Unito"
ms.author: tonysmit
author: tonysmit
ms.date: 9/21/2017
ms.audience: Admin
ms.topic: article
ms.prod: office-online-server
localization_priority: Normal
ms.assetid: 44c6c523-2cd8-43c5-a53c-e9c59489b9c6
description: "Learn the code of practice for Calling Plans (PSTN Calling plans)  for Skype for Business for the United Kingdom, where to get help, and how to submit complaints and resolve disputes. "
---

# Chiamate PSTN Skype for Business - codice di condotta per il Regno Unito

Il presente Codice si applica ai clienti che siano piccole imprese (organizzazioni che non impiegano più di 10 dipendenti) nel Regno Unito in relazione al servizio Chiamate PSTN di Skype for Business (il "Servizio"), in ottemperanza alle normative del Regno Unito in materia di telecomunicazioni. Altri servizi di Skype for Business sono disciplinati dal contratto di servizio tra il cliente e Microsoft e da eventuali altri termini applicabili all'utilizzo del servizio specifico da parte del cliente.
  
## 1. Informazioni su Skype for Business

Skype for Business viene erogato nel Regno Unito da Microsoft Ireland Operations Limited, con sede legale presso 70 Sir John Rogerson's Quay, Dublin 2, Irlanda.
  
## 2. Servizio clienti

Per qualsiasi domanda relativa a vendite, fatturazione o assistenza tecnica, il cliente è invitato a contattare Skype for Business per telefono durante il normale orario d'ufficio oppure online.
  
Numero verde: 0800 032 6417
  
Online: accedere all'interfaccia di amministrazione di Office 365 e presentare una richiesta di servizio selezionando **Nuova richiesta di servizio** alla voce **Assistenza**. 
  
Il normale orario d'ufficio è da lunedì a venerdì, dalle 9:00 alle 17:00.
  
Alcune risposte possono essere disponibili visitando il [sito web di Skype for Business](http://go.microsoft.com/fwlink/?LinkID=820709&amp;clcid=0x809).
  
## 3. Reclami e risoluzione dei contenziosi

Soddisfazione del cliente ed eccellenza nel servizio sono le nostre massime priorità. Tuttavia, in caso di qualsiasi reclamo, ci adopereremo rapidamente per aiutare a risolvere il problema. La pagina [Chiamate PSTN Skype for Business - codice di gestione reclami per il Regno Unito](calling-plans-in-office-365complaint-handling-code-for-the-united-kingdom-u-k.md) descrive nel dettaglio le procedure che le piccole imprese devono seguire per presentare reclamo presso Skype for Business e lo schema di risoluzione indipendente dei contenziosi.
  
## 4. Portabilità del numero

In alcuni casi, Skype for Business non potrà trasferire il numero di telefono di un cliente per l'utilizzo con il Servizio. Nei casi in cui la portabilità del numero è disponibile, Skype for Business farà tutto il possibile per assicurarsi che il trasferimento del numero e la successiva attivazione vengano completati tempestivamente una volta raggiunto un accordo per trasferire il numero con il fornitore di servizi corrente del cliente.
  
## 5. Affidabilità del servizio

Il servizio Chiamate PSTN Skype for Business sfrutta la connessione a banda larga del cliente. In caso di interruzione di alimentazione o guasto della connessione a banda larga, non sarà possibile effettuare chiamate telefoniche. Le cause di tali guasti possono essere al di fuori del nostro controllo.
  
## 6. Chiamate d'emergenza

Skype for Business fornisce accesso ai servizi pubblici di chiamata di emergenza 999/112 ai clienti ubicati in Inghilterra, Galles, Scozia e Irlanda del Nord. Tuttavia, le chiamate di emergenza al 999 o 112 funzionano in modo diverso con i servizi di chiamata PSTN di Skype for Business rispetto ai servizi di telefonia tradizionali. I clienti sono tenuti a comunicare tali differenze a tutti gli utenti del servizio di chiamata PSTN di Skype for Business.
  
Le differenze includono quanto segue: (i) Skype for Business potrebbe non conoscere la posizione effettiva di un chiamante, il che potrebbe comportare l'invio dei servizi di emergenza a una località errata; (ii) quando un utente Skype for Business effettua una chiamata d'emergenza, un operatore potrebbe chiedergli di fornire la sua posizione corrente per facilitare il corretto instradamento della chiamata d'emergenza e il corretto invio dei servizi di emergenza; (iii) se il dispositivo dell'utente non riceve alimentazione, sta sperimentando un'interruzione dell'alimentazione o, per qualsiasi motivo, non è in grado di accedere a Internet, l'utente non potrà effettuare la chiamata d'emergenza tramite i servizi di chiamata PSTN di Skype for Business Online; e (iv) sebbene i servizi di chiamata PSTN di Skype for Business Online possano essere usati ovunque nel mondo laddove sia disponibile una connessione a Internet, gli utenti non dovrebbero chiamare il 999 o il 112 da una località al di fuori di Inghilterra, Galles, Scozia e Irlanda del Nord poiché la chiamata non verrà probabilmente instradata al servizio di emergenza appropriato.
  
È importante che ciascun cliente registri la posizione dei propri utenti e mantenga aggiornate tali informazioni in modo che possano essere inviate ai servizi di emergenza. È possibile modificare le informazioni di posizione tramite il portale di amministrazione di Skype for Business.
  
## 7. Politica di rimborso

La nostra politica di rimborso è indicata nel contratto di servizio. 
  
## 8. Termini e condizioni di contratto

Le condizioni contrattuali standard del Servizio sono indicate nel contratto di servizio. 
  
## 9. Tariffe e addebiti di abbonamento

Le informazioni sui piani di abbonamento e le tariffe d'uso (comprese le tariffe per i numeri PRS [Premium Rate Services] e NTS [National Translation Services]) sono disponibili sul [sito web di Skype for Business](http://go.microsoft.com/fwlink/?LinkID=820709&amp;clcid=0x809).
  
## 10. Inserimento in elenco

Nel caso in cui si desideri un inserimento nelle ricerche in elenco (compreso l'inserimento nell'elenco cartaceo) per il proprio numero di telefono, potrà essere fornito dietro pagamento di un supplemento. Per maggiori dettagli, contattare Skype for Business con le informazioni di contatto riportate alla Sezione 2.
  
## 11. Utenti con disabilità

Il presente Codice e il Codice gestione reclami sono disponibili in formato a caratteri grandi o audio.
  
## 12. Servizi a tariffa maggiorata

### Cosa sono i servizi a tariffa maggiorata?

I servizi a tariffa maggiorata sono numeri di telefono che forniscono servizi informativi o di intrattenimento addebitati sulla bolletta telefonica. I servizi a tariffa maggiorata includono, in via non esaustiva, donazioni di beneficenza, linee per il televoto (p.es. Britain's Got Talent), ricerche in elenco, linee per il gioco d'azzardo e linee per i servizi per adulti (p. es. dating telefonico) Le chiamate ai servizi a tariffa maggiorata sono più costose delle chiamate ad altri numeri di telefono fisso; tali numeri iniziano con il prefisso 0871, 0872, 0873, 118 o 09.
  
I servizi a tariffa maggiorata sono erogati da provider di servizi (i "Provider di servizi"). I Provider di servizi (a) forniscono i beni o servizi oppure (b) agiscono da rivenditori o aggregatori per conto di più provider di tale genere.
  
### Come funzionano i servizi a tariffa maggiorata?

Skype for Business invia le chiamate dirette ai servizi a tariffa maggiorata a un diverso operatore telefonico ("Operatore di telecomunicazioni finale") che riceve la chiamata per conto del Provider di servizi. Il ricavo dei servizi a tariffa maggiorata è suddiviso tra Provider di servizi, Skype for Business e Operatore di telecomunicazioni finale; tuttavia, la maggior parte del ricavo è destinato al Provider di servizi.
  
### Tariffe

Tutte le tariffe d'uso per i servizi a tariffa maggiorata sono disponibili sul nostro [sito web](http://go.microsoft.com/fwlink/?LinkID=820709&amp;clcid=0x809). La durata delle chiamate alle numerazioni a tariffa maggiorata è in incrementi di un minuto. Le frazioni di minuto vengono arrotondate al minuto successivo. Lo scatto alla risposta, ove applicabile, viene addebitato all'inizio della chiamata.
  
### Registro delle opposizioni (Telephone Preference Service e Fax Preference Service)

Il servizio Telephone Preference Service ("TPS"), gestito dalla Direct Marketing Association per conto di Ofcom, è un registro che consente l'opposizione alle chiamate non richieste da parte dei clienti. Per registrarsi al servizio TPS, visita l'indirizzo [https://www.tpsservices.co.uk/tps-services-for-consumers/register-on-the-tps.aspx](https://www.tpsservices.co.uk/tps-services-for-consumers/register-on-the-tps.aspx) o chiama il numero 0843 005 9576.
  
Analogamente a TPS, il servizio Fax Preference Service ("FPS") è un registro che consente l'opposizione da parte dei clienti ai fax commerciali e di marketing. Per registrarsi al servizio TPS, chiamare il numero 0843 005 9576 o visitare l'indirizzo [https://secure.dma.org.uk/cgi-bin/session.pl?reg_option=fps](https://secure.dma.org.uk/cgi-bin/session.pl?reg_option=fps).
  
### Protezione dagli Internet dialler

Un Internet dialler, analogo a un virus informatico, è un software che può essere scaricato sul computer e collegare quel computer a servizi a tariffa maggiorata senza che il cliente abbia dato il consenso o ne sia a conoscenza. Per proteggere il computer, si consiglia di esercitare cautela quando si fa clic su un collegamento o si scaricano materiali da fonti sconosciute. Per una maggiore protezione, dietro richiesta telefonica o via e-mail, possiamo bloccare l'accesso a tutti o a specifici servizi a tariffa maggiorata per motivi relativi a costi e contenuti. Inoltre, si consiglia di scaricare il software di sicurezza necessario a proteggere il proprio computer e di aggiornarlo ogni volta possibile. Se si ritiene di essere vittima di un Internet dialler, contattare Skype for Business via telefono o e-mail. 
  
### PhonepayPlus

Tutti i Provider di servizi devono registrarsi con PhonepayPlus, un'organizzazione indipendente approvata da Ofcom. PhonepayPlus disciplina i servizi a tariffa maggiorata e dà seguito ai reclami presentati dai consumatori. Tutti i Provider di servizi devono attenersi al Codice di condotta PhonepayPlus, consultabile presso [https://www.phonepayplus.org.uk/for-business/code-of-practice](https://www.phonepayplus.org.uk/for-business/code-of-practice). Se un Provider di servizi dovesse violare il Codice di condotta, PhonepayPlus potrà:
  
- esigere che sia posto rimedio alla violazione;
    
- infliggere multe;
    
- impedire l'accesso ai servizi.
    
### Informazioni di contatto dei Provider di servizi

Per trovare le informazioni di contatto di un Provider di servizi, è possibile usare lo strumento #NumberChecker di PhonepayPlus disponibile alla pagina [https://www.phonepayplus.org.uk/for-consumers/making-an-enquiry/submit-an-online-enquiry](https://www.phonepayplus.org.uk/for-consumers/making-an-enquiry/submit-an-online-enquiry). Se ritieni di aver pagato ingiustamente un servizio a tariffa maggiorata, contatta direttamente il Provider di servizi.
  
### Reclami

Se si desidera presentare un reclamo riguardo un Provider di servizi presso PhonepayPlus, è possibile presentare richiesta gratuitamente, online o telefonicamente.
  
- Telefono: 0300 30 300 20 (9:30 - 17:00, da lunedì a venerdì)
    
- Richiesta online: [https://www.phonepayplus.org.uk/for-consumers/making-an-enquiry/submit-an-online-enquiry](https://www.phonepayplus.org.uk/for-consumers/making-an-enquiry/submit-an-online-enquiry)
    
### Risoluzione dei contenziosi

Se si ritiene che l'addebito per un servizio a tariffa maggiorata sul proprio conto telefonico sia un errore di Skype for Business e si desidera un rimborso, presentare un reclamo come da Codice di gestione reclami Skype for Business. Se si presenta reclamo a Skype for Business e (a) il reclamo non viene risolto entro otto (8) settimane dalla presentazione oppure (b) si riceve una lettera da Skype for Business che informa che è stata raggiunta una decisione definitiva, il reclamo può essere reindirizzato a Ombudsman Services, un soggetto terzo approvato da Ofcom per la gestione dei reclami relativi ai servizi di telecomunicazione. 
  
## 13. Numeri NTS (National Translation Service), numeri personali e numeri 0870

I numeri NTS (National Translation Services) sono numerazioni telefoniche che iniziano con 08 o 0500 (numerazioni Freephone) classificati come "numerazioni per servizi speciali" dal Piano nazionale di numerazione telefonica (National Telephone Numbering Plan). I numeri personali hanno prefisso 070.
  
Le tariffe per numeri NTS, numeri personali e numeri 0870 sono disponibili sul nostro [sito web](http://go.microsoft.com/fwlink/?LinkID=820709&amp;clcid=0x809) e possono variare a seconda dell'ora del giorno e del giorno della settimana in cui viene effettuata la chiamata. Le chiamate ai numeri 0800 sono gratuite.
  

