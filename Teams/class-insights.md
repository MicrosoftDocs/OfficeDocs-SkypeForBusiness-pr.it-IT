---
title: Guida per amministratori IT a Insights per l’istruzione in Microsoft Teams
author: MicrosoftHeidi
ms.author: heidip
manager: serdars
ms.topic: reference
ms.service: msteams
audience: admin
ms.reviewer: karsmith
description: Una guida a Insights di Microsoft Teams per l’istruzione per amministratori IT.
localization_priority: Priority
search.appverid: MET150
f1.keywords:
- NOCSH
ms.collection:
- M365-collaboration
appliesto:
- Microsoft Teams
ms.openlocfilehash: 9be2f3e173a450f99b4ca6451684dd22e7ab267e
ms.sourcegitcommit: 03ff569a0b7a8e04d7b0ab32f370a9a537fa7fe7
ms.translationtype: HT
ms.contentlocale: it-IT
ms.lasthandoff: 04/28/2021
ms.locfileid: "52064852"
---
# <a name="it-admin-guide-to-education-insights-in-microsoft-teams"></a>Guida per amministratori IT a Insights per l’istruzione in Microsoft Teams

Questo documento illustra i passaggi necessari per iniziare a usare Insights per l’istruzione in Microsoft Teams e aiutare docenti e responsabili dell'istruzione ad adottare la piattaforma e a usare correttamente l'app.

## <a name="overview"></a>Panoramica
**Ogni studente ha esperienze, competenze ed esigenze diverse.**<br/>
**Insights consente di capire i propri studenti e di rispondere alle loro esigenze.**

Insights fornisce analisi in tempo reale dei progressi e delle attività degli studenti all'interno delle loro classi. Con visualizzazioni facilmente assimilabili, le community scolastiche possono tenere traccia in modo proattivo e semplice delle esperienze degli studenti. I docenti e i responsabili dell'istruzione ricevono dati significativi e affidabili per prendere decisioni informate riguardo ai loro team di classe. Guidati da questi dati, i docenti hanno le informazioni necessarie per garantire che le esigenze emotive, sociali e accademiche dei loro studenti siano soddisfatte.  

Le comunità scolastiche possono incanalare i propri sforzi per ottenere un impatto più significativo quando i docenti sanno quali strategie sono più efficaci per i loro studenti. Con i dati opportuni forniti da Insights, docenti e responsabili dell'istruzione concentrano il tempo e le energie nell'intraprendere azioni che migliorano l'ambiente di apprendimento, aumentano il successo degli studenti e aiutano gli studenti a crescere. 

## <a name="who-uses-insights"></a>Chi usa Insights?

### <a name="educators"></a>Docenti
Un docente è chiunque sia proprietario di un team di classe. I docenti possono includere insegnanti, docenti e professori. 

I docenti accedono a Insights a livello di classe. Vedono l'attività degli studenti assegnati alle proprie classi, ma non possono accedere ai dati di altre classi. Insights aiuta i docenti a comprendere e supportare i propri studenti.

Non esistono prerequisiti per l'uso di Insights e i docenti devono solo aggiungere Insights alla barra delle app a sinistra o come scheda a ciascuna delle loro classi in Teams.

I docenti sono identificati in base agli istituti di istruzione. I docenti devono appartenere a un istituto di istruzione ed essere proprietari del team di classe per visualizzare i dati in Insights.

### <a name="education-leaders"></a>Responsabili dell'istruzione
I responsabili dell'istruzione sono tutti quei ruoli dell'istituto che necessitano di una visione organizzativa per comprendere l’impegno, i progressi, il benessere e così via degli studenti. I docenti possono anche essere responsabili dell'istruzione quando sono proprietari di un team di classe e hanno bisogno di qualcosa in più rispetto alla vista della loro classi, come ad esempio il capo di un dipartimento disciplinare. 

I responsabili dell'istruzione possono includere dirigenti accademici, capi dipartimento, dirigenti distrettuali, presidi scolastici, dirigenti scolastici, consulenti, responsabili tematici, direttori di programmi, assistenti sociali e psicologi.

I responsabili dell'istruzione ottengono una visione dell'organizzazione che dipende dalle autorizzazioni assegnate dall'amministratore IT. Ad esempio, gli amministratori dei distretti scolastici possono vedere tutte gli istituti di istruzione a cui hanno accesso. Al contrario, un preside o un supervisore scolastico vede solo i livelli e le classi di tale istituto di istruzione. 

Supponendo che un supervisore insegni anche, è considerato sia un docente che un dirigente scolastico e può accedere a entrambe le visualizzazioni di Insights (per docenti e responsabili dell'istruzione). In questo caso, Insights aiuta i responsabili dell'istruzione a supportare docenti e studenti. A livello organizzativo, l'amministratore IT deve connettere il sistema informazioni degli studenti e assegnare autorizzazioni a ogni ruolo per accedere agli istituti o ai reparti a loro pertinenti.

I responsabili dell’istruzione vengono identificati in base agli istituti di istruzione e necessitano anche di *autorizzazioni esplicite* dall’amministratore globale IT per visualizzare i report Insights della propria organizzazione.


> [!NOTE]
> **Per quanto riguarda gli studenti:**
>
> Insights raccoglie i dati sull'attività degli studenti in Teams.
>
> Gli studenti sono membri di un team di classe in Teams. Sono identificati in base all’istituto e  **non hanno accesso** all’app o alla scheda Insights (anche se sono i proprietari del team).
>
> Gli utenti guest *non possono* essere considerati studenti. 



## <a name="where-do-users-find-insights"></a>Dove trovano Insights gli utenti?
Docenti e responsabili dell'istruzione possono accedere a Insights in modi diversi. 

### <a name="educators"></a>Docenti
I docenti possono usare questi due metodi:

*   [App personale](https://support.microsoft.com/office/747fd8d9-00b0-43e6-bacc-a1bf030b1867): nella barra delle app a sinistra di Teams è disponibile una panoramica di tutte le classi attive, con la possibilità di eseguire il drill-down dei dati della classe.
*   [Schede](https://support.microsoft.com/office/1386d1b4-3641-4a23-9b9c-0c6c774c2b6c): Insights per classi specifiche di cui sono proprietari è disponibile in una scheda dal menu di spostamento in alto di un team di classe. Questa scheda consente ai docenti di accedere direttamente ai dati pertinenti quando si trova in tale classe in Teams per vedere i dati nel contesto della classe. 

Insights mostra i dati sulle attività da tutti i canali in un team di classe, ma può essere aggiunto solo come scheda ai canali pubblici. La scheda riflette le attività dei membri del team di classe che non sono proprietari, inclusi i docenti che non sono proprietari del team di classe.

In entrambe le visualizzazioni, i docenti possono accedere ai dati della classe. Usando l'app personale, i docenti devono eseguire il drill-down fino a livello di classe, mentre la scheda fornisce l'accesso diretto ai dati della classe.

A livello di classe, se un docente è proprietario di un team di classe, Insights è disponibile senza altre azioni da parte dell'amministratore IT.

### <a name="education-leaders"></a>Responsabili dell'istruzione
I responsabili dell'istruzione possono usare Insights come [app personale](https://support.microsoft.com/office/8738d1b1-4e1c-49bd-9e8d-b5292474c347) disponibile nella barra delle app a sinistra di Teams.

A livello organizzativo, l'amministratore IT deve connettere il sistema informazioni degli studenti e assegnare autorizzazioni a ogni ruolo per accedere agli istituti o ai reparti a loro pertinenti.

Ad esempio, un preside vede solo le classi del proprio istituto di istruzione o il capo di un dipartimento vede solo le classi del dipartimento. I dati degli studenti vengono aggregati a livello di classe, dipartimento, istituto di istruzione e distretto e Microsoft fornisce informazioni approfondite a ogni livello (in base all'autorizzazione di ogni utente). I docenti e i responsabili dell'istruzione possono ingrandire per visualizzare i dati per i singoli studenti.

**Per aggiungere l'app Insights in Teams:**
* Fare clic su “**…**” nella barra delle app.
* Cercare **Insights** e selezionarlo.
* Si aprirà una schermata con una descrizione. Fare clic su **Aggiungi**.

:::image type="content" source="media/insights-add-personal-app.png" alt-text="Aggiungere Insights a Teams":::

* Fare clic con il pulsante destro del mouse sull'icona Insights e selezionare **Aggiungi**.

:::image type="content" source="media/insights-pin-app.png" alt-text="Aggiungere l’app Insights":::

> [!TIP]
> È anche possibile individuare l'app Insights tramite questo collegamento: [https://aka.ms/addInsights](https://aka.ms/addInsights)

## <a name="when-is-insights-used"></a>Quando viene usato Insights? 
Insights supporta le community di apprendimento durante tutto **il ciclo di apprendimento**. Con metriche in tempo reale su più dimensioni, Insights supporta un ciclo continuo di identificazione, riflessione, discussione e intervento da parte dei membri della community dell'istituto di istruzione.
*   **Identificare** come e quando gli studenti interagiscono con i docenti, i materiali del corso e i compagni e come eseguono le attività. 
*   **Riflettere** sul modo in cui gli input supportano gli studenti per ottenere successo, determinare le aree di crescita e dove è necessaria assistenza.
*   **Discutere** i risultati con gli studenti e la community dell'istituto di istruzione per rafforzare le relazioni, la definizione degli obiettivi, l'autovalutazione, ottimizzare la collaborazione e migliorare i risultati.
*   **Intraprendere azioni** per sviluppare interventi, fornire feedback sulle aree di crescita, modificare le strategie di insegnamento e identificare il supporto aggiuntivo richiesto.

:::image type="content" source="media/insights-learning-cycle.png" alt-text="Insights supporta le community di apprendimento durante tutto il ciclo di apprendimento":::

## <a name="how-insights-works"></a>Come funziona Insights?
Insights produce potenti strumenti di analisi per aiutare i docenti a migliorare i risultati di apprendimento. L’operazione viene eseguita analizzando l'attività degli studenti all'interno di Teams e, facoltativamente, sfruttando i dati del Sistema informativo degli studenti (SIS) forniti per contestualizzare e raggruppare l'attività. 

Prima di iniziare a distribuire Insights per il proprio istituto, esaminare rapidamente il funzionamento di Insights, il nostro impegno per l'etica dei dati e le licenze richieste.

### <a name="data-collection"></a>Raccolta dei dati
I dati vengono raccolti per Insights dalle attività di studenti ed docenti in Teams. I dati guest non vengono raccolti.

Insights *non* visualizza i dati relativi ai docenti. L'analisi dei dati fornisce informazioni utili per aiutare nell'insegnamento e nell'apprendimento.

Al momento, i dati vengono raccolti dalle aree seguenti nei team di classe:

| Componenti dei team   | Dati raccolti |
|-------------------|-----------------------------|
| **Attività** | Apertura, consegna e assegnazione dei voti alle attività.|
| **Impegno nel canale** |  Visita di un canale, creazione di post, risposta e gradimento di un post, escluso il contenuto della chat.|
| **File** |   Carico, download, accesso, modifica, commento e condivisione dei file, escluso il contenuto del file.|
| **Blocco appunti di OneNote per la classe** |  Modificare una pagina o una sezione del Blocco appunti (escluso il contenuto della pagina).|
| **Riunioni** |    Frequenza, escluso il contenuto della riunione.|
| **[Reflect](reflect.md)** |   Controlli (valori inclusi).|

> [!NOTE]
> La maggior parte dei dati raccolti viene visualizzata in Insights entro pochi minuti. La partecipazione alle riunioni di classe (riunioni associate a uno dei canali di classe) compare alcune ore dopo la fine della riunione, in genere fino a 24 ore dopo.

### <a name="privacy-and-security"></a>Privacy e sicurezza
Le informazioni raccolte e visualizzate tramite Insights soddisfano [oltre 90 standard normativi e di settore](/compliance/regulatory/offering-home), tra cui [GDPR](/compliance/regulatory/gdpr) e [FERPA (Family Education Rights and Privacy Act)](/compliance/regulatory/offering-ferpa) per la sicurezza degli studenti e dei bambini e altre normative simili orientate alla privacy.

I dati appartengono all'istituto e Microsoft si limita solo a raccoglierli e ad archiviarli. Il personale Microsoft non può accedere ai dati o visualizzarli, se non per quanto consentito dalla conformità in modo controllato per gestire il servizio, ad esempio per il recupero dei dati.

> [!NOTE]
> Visitare il [Centro protezione Microsoft](https://www.microsoft.com/trust-center) per altre informazioni su come Microsoft protegge i dati dell’utente.

### <a name="performance-and-reliability"></a>Prestazioni e affidabilità
Insights è studiato per gestire un volume elevato di dati raccolti da Teams con prestazioni e affidabilità ottimali. Microsoft non può garantire la disponibilità al 100%, ma si impegna a essere disponibile quanto più possibile per raggiungere tale obiettivo.

Il processo di raccolta dei dati avviene in server distinti dall'installazione della scheda Insights in Teams. La scheda o l’app personale Insights non influisce sulle prestazioni delle applicazioni o sulla larghezza di banda di rete dei docenti e degli studenti che usano altre funzionalità di Teams.

> [!TIP]
> Per altre informazioni, vedere [Indicazioni per le situazioni di larghezza di banda ridotta per Teams per l'istruzione](edu-remote-low-bandwidth.md).

### <a name="data-storage"></a>Archiviazione di dati
Insights è attualmente distribuito in Europa e negli Stati Uniti. I dati per gli utenti basati in Europa sono archiviati in server in Europa. I dati per gli utenti basati in Australia e negli Stati Uniti sono archiviati in server negli Stati Uniti. I dati per gli utenti al di fuori dell'Europa, dell'Australia o degli Stati Uniti verranno archiviati in una delle nostre aree geografiche. 

### <a name="using-data-ethically"></a>Utilizzo dei dati in modo etico
Microsoft si impegna a usare i dati in modo responsabile ed etico. Insights segue i principi Microsoft per dati responsabili e intelligenza artificiale. Questo significa che siamo trasparenti sul modo in cui vengono usati i dati e mettiamo al primo posto gli interessi di docenti e studenti.  Microsoft usa gli standard più elevati in materia di sicurezza e privacy, monitora continuamente l'affidabilità e l'accuratezza e assicura la conformità continua per gli istituti di istruzione.

Microsoft ha creato Insights da zero per garantire la protezione dei dati. Siamo consapevoli della potenziale riservatezza dell'uso di questi dati e ci preoccupiamo dei dati e della privacy degli utenti. 

#### <a name="data-to-support-learning"></a>Dati a supporto dell’apprendimento
Insights mette in evidenza l'apprendimento degli studenti e il coinvolgimento digitale. I dati supportano l'apprendimento e mostrano il livello di coinvolgimento degli studenti sulla piattaforma di apprendimento digitale. Sebbene sia possibile eseguire il drill-down al singolo livello per le attività di classe, Microsoft **non assegna alcun valore positivo o negativo** a queste azioni. Lo scopo dei dati raccolti è supportare studenti e docenti per ottenere il massimo.

I docenti conoscono e comprendono meglio i loro studenti. Le informazioni presentate in Insights possono essere utili per **fornire supporto agli studenti** in uno scenario di apprendimento digitale. Replica le informazioni in genere disponibili in un'esperienza di persona. Si supponga ad esempio che uno studente non sia stato attivo durante un periodo specifico o non abbia completato in tempo tutte le attività la settimana scorsa. I dati vengono mostrati al docente per fornire i giusti stimoli o per controllare lo studente. Il docente rimane responsabile dell’interazione con lo studente o la relativa famiglia, o i relativi tutori, per determinare il motivo per cui è stata o non è stata rilevata una determinata attività.

Insights è stato progettato per supportare studenti e docenti nel sistema dell'ambiente di apprendimento digitale. Insights **non acquisisce direttamente i dati relativi ai docenti**. Oltre ai dati dei singoli studenti, fornisce aggregazioni delle attività degli studenti e dei risultati per uno specifico docente per consentire ai responsabili dell'istruzione di supportare studenti e docenti.

### <a name="licensing"></a>Licenze
Per accedere a Insights, gli utenti devono avere una licenza A1, A3 o A5 per Microsoft 365 per istituti di istruzione.

## <a name="student-information-system-sis-integration"></a>Integrazione del sistema informativo degli studenti (SIS)
Fornendo un maggiore numero di dati a Insights, il supporto dei docenti nei confronti degli studenti migliorerà e allo stesso tempo anche il supporto dei responsabili per l’istruzione verso i docenti.

Per fornire informazioni approfondite a livello di organizzazione, è necessario usare [School Data Sync (SDS)](/SchoolDataSync) in modo da connettersi al sistema informativo degli studenti (SIS) per far sì che Insights abbia la struttura gerarchica del sistema didattico mappata correttamente. 

La visualizzazione di Insights a livello di classe come docente *non* richiede ciò, in quanto vengono usate la struttura e le autorizzazioni della classe di Teams.

Per altre informazioni, vedere [**Sincronizzare i dati del sistema informativo degli studenti (SIS) con Insights per l'istruzione**](education-insights-sis-data-sync.md).

## <a name="manage-permissions"></a>Gestione autorizzazioni
È necessario fornire le autorizzazioni per i responsabili dell'istruzione, i dirigenti distrettuali, i presidi scolastici, i dirigenti scolastici, i consulenti, i responsabili delle aree di apprendimento, i direttori dei programmi, gli assistenti sociali e gli psicologi. Ai docenti viene *automaticamente* concessa l'autorizzazione quando sono proprietari di un team di classe.

Per altre informazioni, leggere [**Gestione dell'accesso utenti a Education Insights**](education-insights-manage-access.md).

## <a name="manage-the-setup-policy"></a>Gestire i criteri di configurazione
L'amministratore IT può usare i criteri di configurazione dell'app per installare Insights per impostazione predefinita, per i docenti e i dirigenti all’avvio di Teams. Con i criteri di configurazione è possibile personalizzare Teams per evidenziare Insights, e aggiungerlo alla barra delle app.

Se i docenti vogliono accedere direttamente a ogni classe, possono installare manualmente la scheda Insights nel menu di spostamento in alto. Questa scheda consente ai docenti di accedere direttamente ai dati pertinenti quando si trova in tale classe in Teams per vedere i dati nel contesto della classe. 

In entrambe le visualizzazioni, i docenti possono accedere ai dati della classe. Usando l'app personale, i docenti devono eseguire il drill-down fino a livello di classe, mentre la scheda fornisce l'accesso diretto ai dati della classe.

> [!TIP]
> Per altre informazioni, vedere [Criteri e pacchetti di criteri di Teams per l'istruzione](./policy-packages-edu.md).

## <a name="encourage-the-adoption-of-insights"></a>Incoraggiare l'adozione di Insights
Fare in modo che l’istituto di istruzione sia entusiasta di usare Insights.

Distribuire ai **docenti** il materiale seguente:
*   Consultare la [pagina di supporto di Insights](https://support.microsoft.com/office/27b56255-90c0-47aa-bac3-1c9f50157181) per ulteriore assistenza.
* Diventare subito operativi: [ottenere il PDF di 1 pagina di Insights](https://aka.ms/insights/start).
*   Leggere la [guida completa in PDF](https://aka.ms/insights/guide).
*   Guardare le [esercitazioni dettagliate](https://aka.ms/insights/resources) su come usare Insights.
*   Eseguire il training con il [corso gratuito di Insights](https://aka.ms/insights/course) disponibile in Microsoft Educator Center
*   Infine, vedere [questo blog](https://techcommunity.microsoft.com/t5/education-blog/6-ways-to-be-insight-ful-and-support-student-engagement/ba-p/1903091) dedicato a Insights.

Materiale per i **responsabili dell'istruzione**:
*   [Pagina di supporto di Insights per le organizzazioni nel settore dell'istruzione](https://support.microsoft.com/office/8738d1b1-4e1c-49bd-9e8d-b5292474c347).

## <a name="turn-insights-off-or-on"></a>Disattivare o attivare Insights
Per impostazione predefinita, Insights è attivato. Quando si sceglie di non usare il servizio, *tutti i dati raccolti per Insights verranno eliminati*. Se si riattiva Insights, la raccolta dei dati inizierà dal momento in cui il servizio viene riattivato.

### <a name="turn-off-insights-using-school-data-sync-sds"></a>Disattivare Insights tramite School Data Sync (SDS)
School Data Sync (SDS) consente di automatizzare il processo di importazione e sincronizzazione dei dati del sistema informativo degli studenti (SIS) con Teams.

L'uso di Insights *non* richiede l'uso di SDS. Tuttavia, è possibile scegliere di non usare Insights in qualsiasi momento. Aprire l'[interfaccia di amministrazione di SDS](https://sds.microsoft.com) e passare a **Impostazioni** > **Gestisci Insights per l'istruzione**. Disattivare '**Raccogli dati per Insights**' per disabilitare Insights. 

:::image type="content" source="media/insights-sds-settings.png" alt-text="Attivazione o disattivazione di Insights.":::

### <a name="turn-on-insights"></a>Attivare Insights
Se Insights è stato disattivato, è possibile attivarlo rapidamente. Aprire l'[interfaccia di amministrazione di SDS](https://sds.microsoft.com) e passare a **Impostazioni** > **Gestisci Insights per l'istruzione**. Attivare '**Raccogli dati per Insights**' per abilitare Insights.

### <a name="how-to-delete-your-data"></a>Come eliminare i dati
Insights archivia le azioni che i docenti e gli studenti compiono nel contesto di un team di classe. Questo tipo di dati è considerato un set di dati mescolati e pertanto non viene eliminato automaticamente una volta che gli account utente di studenti o docenti vengono eliminati dall'organizzazione.
Nota: l'eliminazione dei dati ha un impatto negativo sulla possibilità di Insights di analizzare l’impegno del team di classe nel corso del tempo.
* [Aprire un ticket di supporto](https://aka.ms/edusupport). Il ticket di supporto deve indicare chiaramente la richiesta di eliminazione DSR ai sensi del GDPR e contenere l'ID dell’oggetto utente da eliminare. Non c'è alcuna possibilità di limitare il set di dati o la finestra temporale per l’eliminazione.
*   Una volta archiviato, il ticket di supporto attende in coda per una settimana per rispettare i criteri di conservazione minimi per la conformità. È possibile annullare l'operazione durante questo periodo.
*   Dopo una settimana, il team di Insights per l’istruzione garantisce che tutti i dati relativi all'ID utente vengano eliminati dal servizio. Il supporto Microsoft monitora il ticket e informerà l’utente quando il processo è stato completato, entro 28 giorni.

## <a name="troubleshooting"></a>Risoluzione dei problemi
### <a name="why-doesnt-my-institution-see-any-data-in-insights"></a>Perché l'istituto non vede dati in Insights?
Se si tratta di un *nuovo* tenant e non sono *mai* stati visibili dati in Insights, controllare che il tenant sia **verificato come tenant per l'istruzione** per accedere a Insights. Contattare l'account manager Microsoft e chiedere di verificare che il tenant sia configurato correttamente.

Se non si ha un account manager, aprire un ticket. Passare all'[interfaccia di amministrazione di Office 365](https://admin.microsoft.com/AdminPortal/) > **Supporto** > **Nuova richiesta di assistenza**.  Nel titolo del ticket scrivere: "Serve assistenza per la verifica per l'istruzione".
 
Verificare anche che la raccolta dei dati per Insights sia abilitata. Anche se è attivata per impostazione predefinita, l'amministratore IT potrebbe aver disattivato il servizio e quindi eliminato tutti i dati conservati in Insights.

Per verificarlo, aprire l'[interfaccia di amministrazione di SDS](https://sds.microsoft.com) e passare a **Impostazioni** > **Gestisci Insights per l’istruzione**. Controllare lo stato di "Raccogli dati per Insights".

Se è disattivato, riattivarlo.  Insights inizierà a raccogliere dati, ma per vederli nei report possono essere necessarie fino a 24 ore. 


### <a name="why-do-i-see-data-for-some-students-or-classes-not-all"></a>Perché vengono visualizzati solo i dati di alcuni studenti o classi e non tutti?
I dati vengono raccolti solo per gli studenti *con licenza*, quindi il motivo più probabile è che si abbiano studenti guest che partecipano alle lezioni e i loro dati non vengono raccolti. È possibile che ne venga visualizzato il nome, ma senza dati.

Controllare lo stato degli studenti per assicurarsi che tutti dispongano di licenze per studenti. 

### <a name="why-dont-educators-see-meeting-data"></a>Perché i docenti non vedono i dati delle riunioni?
La visualizzazione dei dati delle riunioni nei report di Insights può richiedere fino a 24 ore. Quindi, verificare che sia trascorso tempo sufficiente.

Verificare anche che gli studenti *non* [abbiano partecipato alla riunione della classe senza un account di Teams](https://support.microsoft.com/office/c6efc38f-4e03-4e79-b28f-e65a4c039508). In uno scenario di questo tipo, l'attività degli studenti non viene raccolta.

> [!TIP]
> Per i docenti che vogliono tenere traccia della partecipazione degli studenti, si può consigliare di inviare un messaggio durante la riunione chiedendo agli studenti di rispondere. In questo modo, entro pochi minuti la partecipazione verrà registrata.

> [!NOTE]
> Se non si è trovata una risposta alla propria domanda, [aprire un ticket di supporto](https://aka.ms/edusupport). Includere gli screenshot pertinenti che rappresentano il problema e la data in cui si è verificato. Aggiungere gli eventuali altri dati che si pensa potrebbero essere utili per risolvere il problema.
