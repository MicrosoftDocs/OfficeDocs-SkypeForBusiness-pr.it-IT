---
title: Che cos'è Microsoft 365 Business Voice?
author: dstrome
ms.author: dstrome
manager: serdars
ms.topic: article
ms.service: msteams
audience: admin
localization_priority: Priority
MS.collection:
- Teams_ITAdmin_Help
- M365-collaboration
- Teams_Business_Voice
search.appverid: MET150
description: Panoramica di Microsoft 365 Business Voice e di come può aiutare le piccole e medie imprese a comunicare in modo più efficiente.
appliesto:
- Microsoft Teams
ms.openlocfilehash: c2f5742f3eadcb8d34653df59e79e9c0789d5a44
ms.sourcegitcommit: 30b4b979e20066253e32ab9e44d79c48a97e6211
ms.translationtype: HT
ms.contentlocale: it-IT
ms.lasthandoff: 11/05/2019
ms.locfileid: "37972207"
---
# <a name="what-is-microsoft-365-business-voice"></a>Che cos'è Microsoft 365 Business Voice?

Microsoft 365 Business Voice consente alle organizzazioni di piccole e medie dimensioni di trasformare facilmente Microsoft Teams in un sistema telefonico potente e flessibile. Rappresenta un'alternativa ai provider di telefonia tradizionali e ai sistemi di telefonia interni, che possono essere difficili e costosi da gestire. È possibile configurare numeri a pagamento e numeri verdi, menu di chiamata per aiutare chi chiama a raggiungere il reparto giusto, servizi di audioconferenza per poter organizzare riunioni e altro ancora. È anche possibile assegnare agli utenti un numero di telefono personale, in modo che possano ricevere chiamate dirette.

Business Voice fa tutto questo integrando le funzionalità del Sistema telefonico di Microsoft 365 in un unico pacchetto semplice da gestire. Non occorre preoccuparsi di scegliere il piano o la funzionalità giusta, perché sono tutte disponibili e configurate. Poiché Sistema telefonico fa parte di Teams, è possibile trasformare qualsiasi PC, Mac o dispositivo mobile in un telefono che può usare il numero telefonico di Business Voice.

Business Voice è la scelta giusta se l'organizzazione ha un massimo di 300 utenti e si usa uno degli abbonamenti a Microsoft 365 seguenti:

* Office 365 Business Essentials
* Office 365 Business Premium
* Office 365 E1
* Office 365 E3
* Office 365 F1
* Microsoft 365 A1
* Microsoft 365 A3
* Microsoft 365 E3
* Microsoft 365 Business

> [!IMPORTANT]
> Business Voice è attualmente disponibile in Canada e nel Regno Unito. Altri paesi e aree geografiche diventeranno disponibili nel 2020.
>
> Microsoft Teams e Business Voice funzionano solo quando le cassette postali degli utenti si trovano in Microsoft 365.  Le cassette postali ubicate nel server di Exchange locale non sono supportate.

Con l'acquisto di Business Voice si ottengono le funzionalità seguenti e altre ancora:

<table>
    <tr>
        <td><b><a href="/microsoftteams/what-is-phone-system-in-office-365">Sistema telefonico</a></b>
        </td>
        <td>Funzionalità di telefonia standard, tra cui segreteria telefonica, ID chiamante, menu di chiamata, linee telefoniche condivise e chiamate di emergenza.
        </td>
        <td><img src="https://docs.microsoft.com/office/media/hub-tiles/MSTeams-CloudVoice-400x140.svg" width="100">
        </td>
    </tr>
<tr>
        <td><b><a href="/microsoftteams/calling-plan-landing-page">Chiamate nazionali</a></b>
        </td>
        <td>Le chiamate nel proprio paese o area geografica sono gratuite. Sono disponibili anche piani internazionali e chiamate gratuite a numero verde.
        </td>
        <td><img src="https://docs.microsoft.com/office/media/hub-tiles/MSTeams-CloudVoice-400x140.svg" width="100">
        </td>
    </tr>
    <tr>
        <td><b><a href="/microsoftteams/audio-conferencing-in-office-365">Audioconferenza</a></b>
        </td>
        <td>Consente di organizzare conferenze telefoniche con persone che non dispongono di Teams o che non hanno una connessione Internet.
        </td>
        <td><img src="https://docs.microsoft.com/office/media/hub-tiles/MSTeams-CloudVoice-400x140.svg" width="100">
        </td>
    </tr>
</table>

Per informazioni su tutte le funzionalità incluse in Business Voice, vedere [Descrizione del servizio Microsoft 365 Business Voice](https://docs.microsoft.com/office365/servicedescriptions/microsoft-365-business-voice-service-description).
