---
title: Come si preparano gli utenti per Microsoft 365 Business Voice?
author: dstrome
ms.author: dstrome
manager: serdars
ms.topic: article
ms.service: msteams
audience: admin
localization_priority: Priority
MS.collection:
- Teams_ITAdmin_Help
- M365-collaboration
- Teams_Business_Voice
search.appverid: MET150
description: ''
appliesto:
- Microsoft Teams
ms.openlocfilehash: 571490c07e453c4a33144c01063159cf6ab9d257
ms.sourcegitcommit: 082f451dd800b92d0b52e37402ecf621a738b4e5
ms.translationtype: HT
ms.contentlocale: it-IT
ms.lasthandoff: 11/05/2019
ms.locfileid: "37973215"
---
# <a name="how-do-i-get-my-users-ready-for-business-voice"></a>Come si preparano gli utenti per Business Voice?

È consigliabile preparare gli utenti prima di configurare Business Voice. Assicurarsi che abbiano installato Microsoft Teams e Office, configurare i dispositivi nei computer, mostrare loro come configurare i messaggi di saluto della segreteria telefonica e altre funzionalità di Business Voice e invitarli a leggere altre informazioni su Teams in modo da sfruttarlo al meglio.

## <a name="install-microsoft-teams-on-computers-and-phones"></a>Installare Microsoft Teams in computer e telefoni

Se non è già stato fatto, è necessario installare Teams in qualsiasi computer e telefono che gli utenti vogliono usare per effettuare chiamate tramite Business Voice. Teams è disponibile per PC e Mac e per telefoni Android e iPhone. È anche sul Web all'indirizzo https://teams.microsoft.com. Tutte queste opzioni supportano Business Voice. Per PC, Mac e il Web è necessario aggiungere un auricolare o un altro dispositivo con microfono e altoparlanti. Nella sezione successiva sono disponibili altre informazioni in merito.

Per PC e Mac, è possibile scaricare Teams all'indirizzo https://teams.microsoft.com/downloads. Se un utente esegue Windows 10 in modalità S, può installare Teams da Windows Store.
Per i telefoni Android e iPhone, è possibile installare l'app cercando Microsoft Teams in Google Play e Apple App Store. Tenere presente che i telefoni devono eseguire Android 4.4 o versione successiva oppure iOS 10.0 o versione successiva.
Per usare Teams sul Web è necessario un browser supportato. Per un elenco dei browser supportati, vedere la sezione sui client Web in [Ottenere client per Microsoft Teams](../get-clients.md#web-client).

## <a name="devices-for-microsoft-teams"></a>Dispositivi per Microsoft Teams

Gli utenti a cui è assegnata la licenza di Business Voice devono disporre di microfono e altoparlanti per effettuare o ricevere telefonate. Sono disponibili numerose opzioni in base alle esigenze di ogni utente o ambiente. Ecco alcuni spunti di riflessione per la scelta:

* **Utenti di dispositivi mobili o in ambienti rumorosi** - Cuffie USB e wireless con microfoni. Abbinato a Microsoft Teams, un computer può essere trasformato in telefono, purché disponga di una connessione Internet.
* **Receptionist e dirigenti** - Sono disponibili telefoni da tavolo completi multifunzione, che è possibile usare esattamente come i normali telefoni. Il supporto di composizione automatica, conferenze, vivavoce e auricolari li rende estremamente flessibili.
* **Sale riunioni** - I dispositivi per audioconferenza consentono di configurare intere sale riunioni con funzionalità vivavoce, che è possibile usare con i bridge di conferenza di Teams per ospitare grandi riunioni.

Se si usa un dispositivo USB o wireless, collegarlo a un computer che esegue Teams. Può essere necessario accedere alle impostazioni del dispositivo in Teams (fare clic sull'immagine del profilo nella parte superiore di Teams, selezionare **Impostazioni** > **Dispositivi**) e scegliere il dispositivo da **Dispositivi audio**. Per gli altri dispositivi, seguire le istruzioni per la configurazione per l'uso con Teams.

> [!NOTE]
> Si può verificare facilmente se Teams, gli altoparlanti e il microfono funzionano correttamente seguendo la procedura descritta in [Verificare che i computer e i dispositivi della rete possano raggiungere Microsoft 365](get-ready-internet.md#make-sure-computers-and-devices-on-your-network-can-reach-microsoft-365).

Per vedere tutti i dispositivi supportati con Teams, visitare lo [Store dei dispositivi Teams](https://products.office.com/microsoft-teams/across-devices/devices). Per acquistare i dispositivi, contattare il rivenditore locale. La maggior parte dei principali store online fornisce anche la maggior parte dei dispositivi Teams.

## <a name="set-up-voicemail-greetings-and-other-business-voice-features"></a>Configurare i messaggi di saluto della segreteria telefonica e altre funzionalità di Business Voice

Come per i normali telefoni, è possibile configurare i messaggi di saluto della segreteria telefonica e l'inoltro delle chiamate, scegliere la suoneria e così via. Tutti gli elementi che possono essere configurati dagli utenti sono disponibili nell'app Teams in **Impostazioni**. Per altre informazioni sulla configurazione di queste funzionalità, gli utenti possono vedere [Gestire le impostazioni delle chiamate in Teams](https://support.office.com/article/manage-your-call-settings-in-teams-456cb611-3477-496f-b31a-6ab752a7595f).

## <a name="learn-what-microsoft-teams-and-business-voice-can-do"></a>Informazioni sulle funzionalità di Microsoft Teams e Business Voice

Business Voice offre molto di più rispetto ai normali telefoni. È possibile configurare chiamata di gruppo e squillo simultaneo, condividere una linea telefonica con un delegato, parcheggiare chiamate, effettuare più chiamate contemporaneamente e altro ancora. Per informazioni sulle funzionalità di Teams con Business Voice e sulla configurazione, gli utenti possono vedere [Riunioni e chiamate](https://support.office.com/article/meetings-and-calls-d92432d5-dd0f-4d17-8f69-06096b6b48a8?ui=en-US&rs=en-US&ad=US#ID0EAABAAA=Calls).

Se gli utenti vogliono saperne di più su Teams, possono visitare il [Centro assistenza di Microsoft Teams](https://support.office.com/teams).
