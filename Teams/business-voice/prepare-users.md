---
title: Come si preparano gli utenti per Microsoft 365 Business Voice?
author: dstrome
ms.author: dstrome
manager: serdars
ms.topic: article
ms.service: msteams
audience: admin
f1.keywords:
- NOCSH
localization_priority: Priority
MS.collection:
- Teams_ITAdmin_Help
- M365-collaboration
- Teams_Business_Voice
search.appverid: MET150
description: ''
appliesto:
- Microsoft Teams
ms.openlocfilehash: 72cb35b2927dfb8cc1db65018d107bc209fd7ed2
ms.sourcegitcommit: bfa5b8db4e42e0480542d61fe05716c52016873c
ms.translationtype: HT
ms.contentlocale: it-IT
ms.lasthandoff: 02/06/2020
ms.locfileid: "41824744"
---
# <a name="how-do-i-get-my-users-ready-for-microsoft-365-business-voice"></a>Come si preparano gli utenti per Microsoft 365 Business Voice?

È consigliabile preparare gli utenti prima di configurare Business Voice:
- Assicurarsi che Microsoft Teams e Microsoft Office siano installati. 
- Configurare i dispositivi necessari nei propri computer.
- Spiegare agli utenti come configurare i messaggi di saluto della segreteria telefonica e altre funzionalità di Business Voice.
- Invitarli a scoprire di più su Teams per sfruttarne al meglio le funzionalità.

## <a name="install-microsoft-teams-on-computers-and-phones"></a>Installare Microsoft Teams in computer e telefoni

Se non è già stato fatto, installare Teams nei computer e telefoni che verranno usati per Business Voice. Teams è disponibile per PC e Mac e per telefoni Android e iPhone. Esiste anche una versione Web, disponibile in https://teams.microsoft.com. Per PC, Mac e Web, è necessario disporre di un auricolare o un microfono e altoparlanti. La sezione seguente contiene altri dettagli.

Per PC e Mac, è possibile scaricare Teams all'indirizzo https://teams.microsoft.com/downloads. Se un utente esegue Windows 10 in modalità S, può installare Teams da Windows Store.

Per telefoni Android e iPhone, cercare Microsoft Teams in Google Play o Apple App Store. I telefoni devono eseguire Android 4.4 o versione successiva oppure iOS 10.0 o versione successiva.
Per usare Teams sul Web, è necessario un [browser supportato](../get-clients.md#web-client).

## <a name="choose-devices-for-teams-and-business-voice"></a>Scegliere i dispositivi per Teams e Business Voice

Gli utenti di Business Voice devono disporre di microfono e altoparlanti per effettuare e ricevere chiamate telefoniche. Sono disponibili numerose opzioni in base alle esigenze di ogni utente o ambiente. Ecco alcuni spunti di riflessione per la scelta:

* **Utenti di dispositivi mobili o in ambienti rumorosi: ** scegliere cuffie USB o wireless con microfoni. Abbinato a Microsoft Teams, un computer può funzionare come un telefono, purché disponga di una connessione Internet.
* **Centralinisti e responsabili:** è possibile usare telefoni da tavolo multifunzione, come dei normali telefoni fissi. Composizione automatica, conferenze, viva voce e supporto per gli auricolari rendono questi dispositivi estremamente flessibili.
* **Sale riunioni: ** i dispositivi per audioconferenza consentono di configurare sale riunioni con funzionalità vivavoce, che è possibile usare con i bridge di conferenza di Teams per ospitare anche grandi riunioni.

Se si usa un dispositivo USB o wireless, collegarlo a un computer che esegue Teams. Può essere necessario accedere alle impostazioni del dispositivo in Teams: selezionare l'immagine del profilo nella parte superiore di Teams, quindi passare a **Impostazioni** > **Dispositivi**. Scegliere il dispositivo da **Dispositivi audio**. Se il dispositivo in uso non è visibile in Teams, seguire le istruzioni del produttore per configurarlo nel computer.

> [!NOTE]
> Per testare il corretto funzionamento di Teams, altoparlanti e microfono, seguire la procedura descritta in [Assicurarsi che i dispositivi di rete possano raggiungere Microsoft 365](get-ready-internet.md#make-sure-the-computers-and-devices-on-your-network-can-reach-microsoft-365).

Per vedere tutti i dispositivi supportati da Teams, visitare lo [Store dei dispositivi Teams](https://products.office.com/microsoft-teams/across-devices/devices). Per acquistare i dispositivi, contattare il rivenditore locale. La maggior parte dei principali store online fornisce anche la maggior parte dei dispositivi Teams.

## <a name="set-up-voicemail-greetings-and-other-business-voice-features"></a>Configurare i messaggi di saluto della segreteria telefonica e altre funzionalità di Business Voice

Come per i normali telefoni, è possibile configurare i messaggi di saluto della segreteria telefonica e l'inoltro delle chiamate, scegliere la suoneria e così via. Tutti gli elementi che possono essere configurati dagli utenti sono disponibili nell'app Teams selezionando l'immagine del profilo nell'angolo in alto a destra e poi selezionando **Impostazioni** > **Chiamate**. Per altre informazioni sulla configurazione di queste funzionalità, gli utenti possono vedere [Gestire le impostazioni delle chiamate in Teams](https://support.office.com/article/manage-your-call-settings-in-teams-456cb611-3477-496f-b31a-6ab752a7595f).

## <a name="learn-what-microsoft-teams-and-business-voice-can-do"></a>Informazioni sulle funzionalità di Microsoft Teams e Business Voice

Business Voice offre molto di più rispetto ai normali telefoni. È possibile configurare chiamata di gruppo e squillo simultaneo, condividere una linea telefonica con un delegato, parcheggiare chiamate, effettuare più chiamate contemporaneamente e altro ancora. Per informazioni sulle funzionalità di Teams con Business Voice e sulla configurazione, gli utenti possono vedere [Riunioni e chiamate](https://support.office.com/article/meetings-and-calls-d92432d5-dd0f-4d17-8f69-06096b6b48a8?ui=en-US&rs=en-US&ad=US#ID0EAABAAA=Calls).

Se gli utenti vogliono saperne di più su Teams, possono visitare il [Centro assistenza di Microsoft Teams](https://support.office.com/teams).
