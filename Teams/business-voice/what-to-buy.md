---
title: Cosa serve per acquistare e usare Microsoft 365 Business Voice?
author: dstrome
ms.author: dstrome
manager: serdars
ms.topic: article
ms.service: msteams
audience: admin
localization_priority: Priority
MS.collection:
- Teams_ITAdmin_Help
- M365-collaboration
- Teams_Business_Voice
search.appverid: MET150
description: ''
appliesto:
- Microsoft Teams
no-loc:
- Microsoft 365
- Microsoft 365 Business Voice
- Business Voice
- Teams
- Microsoft Teams
- Office 365
ms.openlocfilehash: 332a042c127ccab1204f1af97a899f5a9b3dc4f7
ms.sourcegitcommit: 000957709b841ce55a6813ccc2fbe745b1a9295b
ms.translationtype: HT
ms.contentlocale: it-IT
ms.lasthandoff: 11/25/2019
ms.locfileid: "39218013"
---
# <a name="what-do-i-need-to-purchase-to-use-microsoft-365-business-voice"></a>Cosa serve per acquistare e usare Microsoft 365 Business Voice?

## <a name="microsoft-365-business-voice-license"></a>Licenza di Microsoft 365 Business Voice

Se un utente dell’organizzazione vuole potersi scambiare telefonate con un numero esterno, è necessaria una licenza di Microsoft 365 Business Voice. Una licenza di Microsoft 365 Business Voice offre tutte le funzionalità che servono per effettuare o ricevere chiamate telefoniche, organizzare conferenze audio e altro ancora. Per coloro che non prevedono alcuno scambio di telefonate con numeri esterni, Teams risulta più che sufficiente; in questo caso, quindi, non è necessaria una licenza di Microsoft 365 Business Voice. Per fare un esempio, si ipotizzi di avere 10 dipendenti in fabbrica e 5 in ufficio. L’unico bisogno di coloro che lavorano in fabbrica è contattare altri dipendenti interni all'azienda. Al contrario, chi lavora in ufficio, oltre ad interagire con altri dipendenti, ha anche la necessità di ricevere ed effettuare chiamate da e verso fornitori, partner e clienti. In questo caso, solo i 5 dipendenti dell’ufficio avrebbero bisogno di una licenza di Microsoft 365 Business Voice.

Business Voice include un Piano per chiamate nazionali, che offre ogni mese una certa quantità di minuti per effettuare chiamate all’interno del proprio Paese o area geografica. Con costi aggiuntivi, è possibile sottoscrivere anche un Piano per chiamate internazionali, se si prevedono scambi di telefonate con altri Paesi o aree geografiche. Utilizzando il Credito per la comunicazione, è possibile pagare un Piano per chiamate internazionali, dei minuti extra mensili per il Piano per chiamate nazionali e i propri numeri verdi. A continuazione, questo articolo include ulteriori informazioni sui Piani di chiamata e sul Credito per la comunicazione.

Per conoscere tutte le caratteristiche dell’offerta, fare riferimento alla [descrizione del servizio di Microsoft 365 Business Voice](https://docs.microsoft.com/office365/servicedescriptions/microsoft-365-business-voice-service-description).

Per acquistare le licenze di Microsoft 365 Business Voice, accedere alla propria [interfaccia di amministrazione](https://admin.microsoft.com/Adminportal/Home#/homepage), fare clic su **Fatturazione**, quindi su **Acquisto di servizi**.

## <a name="calling-plans"></a>Piani di chiamata

I Piani di chiamata consentono agli utenti di contattare numeri di telefono esterni all’organizzazione. Includono una quantità di minuti mensili, basata sul numero di utenti che possiedono una licenza di Business Voice in un certo Paese o area geografica. Quando un utente effettua una telefonata, la sua durata viene sottratta dal totale dei minuti disponibili nel Piano di chiamata. Il saldo dei minuti disponibili per le chiamate viene ripristinato all’inizio di ogni mese.

La quantità di minuti prevista dal Piano di chiamata è specifica per il Paese o area geografica dell’utente. Gli utenti di un determinato Paese o area geografica possono usare solo la quantità di minuti prevista dal Piano di chiamata disponibile nel proprio Paese o area geografica. I minuti disponibili nel Piano di chiamata di un Paese o area geografica non possono essere trasferiti ai Piani di chiamata di altri Paesi o aree geografiche.

Una volta esauriti i minuti previsti da un Piano di chiamata, è possibile usare il Credito per la comunicazione eventualmente disponibile (maggiori informazioni più avanti in questo articolo). Se l’utente ha del Credito per la comunicazione, passerà a utilizzare tale saldo disponibile, altrimenti non avrà la possibilità di effettuare telefonate fino al ripristino del saldo del proprio Piano di chiamata, all'inizio del mese seguente.

> [!IMPORTANT]
> La quantità totale di minuti disponibili varia in base al numero di licenze di Business Voice assegnate agli utenti, non in base al numero di licenze acquistate. Ad esempio, se un’azienda del Canada ha acquistato 10 licenze di Business Voice ma ne utilizza solo tre, gli utenti di tale azienda potranno usare un totale di 9.000 minuti (ovvero la quantità di licenze assegnate, tre, moltiplicato per i 3.000 minuti previsti per ciascun utente in quel Paese).

Esistono due tipi di Piani di chiamata:

### <a name="domestic-calling-plan"></a>Piano per chiamate nazionali

Il Piano per chiamate nazionali consente agli utenti di contattare i numeri di telefono del proprio Paese o area geografica. Business Voice include un Piano per chiamate nazionali per ciascun utente a cui è stata assegnata una licenza. Il numero di minuti mensili previsti per ogni utente varia in base al Paese o area geografica in cui si trova l’utente. Ecco una tabella che mostra la quantità di minuti per ciascun Paese o area geografica in cui risultano disponibili i servizi di Business Voice:

|Posizione dell’utente          |Assegnazione mensile per chiamate nazionali |
|-----------------------------------|-------------------------------------|
|Canada                             | 3000                                |
|Regno Unito                     | 1200                                |

Le chiamate fra Stati Uniti e Canada si considerano come chiamate nazionali. Pertanto, per effettuare chiamate fra questi due Paesi non è necessario sottoscrivere il Piano per chiamate internazionali.

### <a name="international-calling-plan"></a>Piano per chiamate internazionali

Il Piano per chiamate internazionali consente agli utenti di contattare numeri di telefono esterni al proprio Paese o area geografica. Business Voice non include il Piano per chiamate internazionali per ciascun utente, ma è possibile acquistarlo come servizio aggiuntivo.

Per decidere se sia il caso di sottoscrivere un Piano per chiamate internazionali, valutare la frequenza con cui si effettuano tali telefonate e la loro durata. Considerare questi fattori è importante, poiché l’acquisto di un Piano per chiamate internazionali prevede il pagamento anticipato di una determinata quantità di minuti. Se l’utente non usa tutti i minuti durante un mese, i minuti rimanenti vengono eliminati all’inizio del mese successivo. Pertanto, se è probabile che l’utente non userà tutti i minuti previsti da un Piano per chiamate internazionali, evitare l’acquisto, optando invece per del Credito per la comunicazione (maggiori informazioni a continuazione).

## <a name="communications-credits"></a>Credito per la comunicazione

Il Credito per la comunicazione è come un portafoglio digitale, da utilizzarsi per pagare le chiamate effettuate verso numeri di telefono non inclusi nel proprio piano tariffario. Il Credito per la comunicazione si dimostra utile in diverse situazioni:

- **Un utente ha esaurito i minuti del suo Piano per chiamate nazionali o internazionali** Al termine dei minuti previsti da un Piano di chiamata, Business Voice inizia automaticamente a usare il saldo disponibile del Credito per la comunicazione.
- **Un utente non ha un Piano per chiamate internazionali** Se un utente non ha sottoscritto un Piano per chiamate internazionali, utilizzerà direttamente il saldo disponibile del Credito per la comunicazione.
- **Per i numeri verdi** Se si ricevono chiamate a un numero verde, il costo della telefonata viene dedotto dal saldo del Credito per la comunicazione.

Inoltre, se alla fine del mese è ancora disponibile del Credito per la comunicazione, il saldo residuo verrà mantenuto per il mese successivo.

### <a name="buy-communication-credits"></a>Acquisto di Credito per la comunicazione

È consigliabile mantenere sempre un minimo di saldo di Credito per la comunicazione, in modo che gli utenti abbiano sempre la possibilità di effettuare chiamate telefoniche. Per assicurarsi di avere sempre del Credito per la comunicazione disponibile, il modo più semplice è l’impostazione di una ricarica automatica. Con la ricarica automatica, se il saldo del Credito per la comunicazione si riduce al di sotto di un certo limite, Microsoft 365 lo ricaricherà automaticamente. Tale soglia minima è selezionabile liberamente, così come l’importo da acquistare ad ogni ricarica. Se si preferisce la ricarica manuale del saldo, l’opzione è ovviamente disponibile.

> [!IMPORTANT]
> Tenere presente che è necessario disporre di Credito per la comunicazione nell’eventualità che si esauriscano i minuti previsti dai Piani di chiamata oppure se si ricevono chiamate ai propri numeri verdi. Se il saldo del Credito per la comunicazione è nullo, non sarà possibile ricevere telefonate sui propri numeri verdi e gli utenti non potranno effettuare chiamate, qualora abbiano terminato i minuti inclusi nei propri Piani di chiamata.

Per ulteriori informazioni, consultare [Che cos'è il Credito per la comunicazione?](../what-are-communications-credits.md)

Per conoscere le tariffe previste per i numeri verdi e le chiamate internazionali, scorrere in basso fino a **Più tempo a disposizione con Credito per la comunicazione** nella sezione [Sistema telefonico basato sul cloud](https://products.office.com/microsoft-teams/voice-calling#ow-download-rates).

## <a name="maximum-number-of-supported-users"></a>Numero massimo di utenti supportati

Il servizio aggiuntivo Business Voice disponibile con gli abbonamenti a Microsoft 365 per organizzazioni di piccole e medie dimensioni supporta un massimo di 300 utenti con licenza. Se si desidera assegnare una licenza di Business Voice a più di 300 utenti, è necessario acquistare un abbonamento a Office 365 E3 o E5.

