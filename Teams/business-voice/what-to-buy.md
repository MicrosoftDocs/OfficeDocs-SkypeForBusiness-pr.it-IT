---
title: Cosa serve per acquistare e usare Microsoft 365 Business Voice con Piano di chiamata?
author: dstrome
ms.author: dstrome
manager: serdars
ms.topic: article
ms.service: msteams
audience: admin
f1.keywords:
- NOCSH
localization_priority: Priority
MS.collection:
- Teams_ITAdmin_Help
- M365-collaboration
- Teams_Business_Voice
- m365initiative-voice
search.appverid: MET150
description: Informazioni sulle licenze e gli altri componenti aggiuntivi da acquistare per configurare Microsoft 365 Business Voice.
appliesto:
- Microsoft Teams
no-loc:
- Microsoft 365
- Microsoft 365 Business Voice
- Business Voice
- Teams
- Microsoft Teams
- Office 365
ms.openlocfilehash: de844a68d29e0bcb1bc7144fb3101d69a13f2966
ms.sourcegitcommit: 49cdcf344c63c805bcb6365804c6f5d1393e926a
ms.translationtype: HT
ms.contentlocale: it-IT
ms.lasthandoff: 05/03/2021
ms.locfileid: "52129865"
---
# <a name="what-do-i-need-to-buy-to-use-microsoft-365-business-voice"></a>Cosa serve per acquistare e usare Microsoft 365 Business Voice?

## <a name="microsoft-365-business-voice-licenses"></a>Licenze di Microsoft 365 Business Voice

Per effettuare o ricevere chiamate telefoniche da numeri *esterni* in Microsoft Teams, gli utenti devono avere una licenza di Microsoft 365 Business Voice. La licenza offre tutte le funzionalità che servono per effettuare o ricevere chiamate telefoniche, organizzare conferenze audio e altro ancora.

Per coloro che non prevedono alcuno scambio di telefonate con numeri esterni, Teams risulta più che sufficiente; non è quindi necessaria una licenza di Microsoft 365 Business Voice.

Per fare un esempio, si ipotizzi di avere 10 dipendenti in fabbrica e 5 in ufficio. L'unico bisogno di coloro che lavorano in fabbrica potrebbe essere quello di contattare altri dipendenti interni all'azienda. Oltre ad interagire con altri dipendenti, chi lavora in ufficio ha anche la necessità di ricevere ed effettuare chiamate da e verso fornitori, partner e clienti. In questo caso, solo i 5 dipendenti dell'ufficio avrebbero bisogno di una licenza di Microsoft 365 Business Voice.

### <a name="business-voice-license-types"></a>Tipi di licenza di Business Voice

Sono disponibili due tipi di licenza di Business Voice: Business Voice **con** Piano di chiamata e Business Voice **senza** Piano di chiamata. Il tipo di licenza di Business Voice disponibile dipende dall'ubicazione del tenant di Microsoft 365. Il tipo di licenza determina se è possibile configurare Business Voice autonomamente, se è necessaria l'assistenza da parte di un partner o di un rivenditore Microsoft, chi gestisce i numeri di telefono e così via.

- **Business Voce con Piano per chiamate** È possibile acquistare Microsoft Business Voice, configurarlo e quindi configurare o trasferire gli attuali numeri di telefono in Microsoft. L'articolo [Configurazione di Microsoft 365 Business Voice](set-up-overview.md) illustra come configurare Business Voice per il tenant.

  Per altre informazioni su come acquistare licenze di Business Voice con Piano di chiamata, vedere [Business Voice con Piano di chiamata](#business-voice-with-calling-plan) più avanti in questo articolo.
- **Business Voice senza Piano di chiamata** È necessario acquistare Business Voice da un partner o un rivenditore Microsoft, che assisterà l'utente nella configurazione. I numeri di telefono esistenti restano con l'attuale provider di telefonia di terze parti. L'articolo [Ottenere assistenza da parte di un rivenditore o un partner Microsoft](reseller-partner-support.md) offre una panoramica del processo necessario per configurare Business Voice nel tenant.

Per sapere se il proprio paese o area geografica supporta Piano di chiamata, vedere [Disponibilità di Business Voice per paesi e aree geografiche](country-region-availability.md).

Per informazioni sulle funzionalità di Business Voice, vedere [Descrizione del servizio Microsoft 365 Business Voice](/office365/servicedescriptions/microsoft-365-business-voice-service-description).

## <a name="business-voice-with-calling-plan"></a>Business Voice con Piano di chiamata

Business Voice con Piano di chiamata include un piano per chiamate nazionali, che offre ogni mese una certa quantità di minuti per effettuare chiamate all'interno del paese o dell'area geografica. Se si desidera effettuare chiamate verso altri Paesi o aree geografiche, è possibile acquistare un Piano per chiamate internazionali. Utilizzando il *Credito per la comunicazione*, è possibile pagare un Piano per chiamate internazionali, dei minuti extra mensili per il Piano per chiamate nazionali e i propri numeri verdi. Più avanti, questo articolo include altre informazioni su Piani per chiamate e Credito per la comunicazione.

Per acquistare licenze di Microsoft 365 Business Voice con Piano di chiamata, accedere all'[interfaccia di amministrazione](https://admin.microsoft.com/Adminportal/Home#/homepage), quindi fare clic su **Fatturazione** > **Acquisto di servizi**.

### <a name="calling-plans"></a>Piani di chiamata

I Piani per chiamate consentono agli utenti di contattare numeri di telefono esterni all'organizzazione. I Piani per chiamate includono una quantità di minuti mensili, basata sul numero di licenze di Business Voice assegnate in un certo Paese o area geografica. Quando un utente effettua una chiamata telefonica, i minuti usati per tale chiamata vengono sottratti dalla quantità di minuti mensili. Il saldo dei minuti disponibili per le chiamate viene ripristinato all'inizio di ogni mese.

La quantità di minuti prevista dal Piano per chiamate è specifica per il Paese o area geografica dell'utente. Gli utenti di un determinato Paese o area geografica possono usare solo la quantità di minuti prevista dal Piano per chiamate disponibile nel proprio Paese o area geografica. I minuti disponibili nel Piano per chiamate di un Paese o area geografica non possono essere trasferiti a quello di altri Paesi o aree geografiche.

Quello che succede quando vengono utilizzati tutti i minuti inclusi in un Piano per chiamate dipende dall'eventuale disponibilità di Credito per la comunicazione. Più avanti in questo articolo sono disponibili altre informazioni sul Credito per la comunicazione. Se si dispone di Credito per la comunicazione, Business Voice inizierà a usarlo. In caso contrario, gli utenti non avranno la possibilità di effettuare chiamate telefoniche all'esterno dell'organizzazione fino al ripristino del saldo del Piano per chiamate, all'inizio del mese seguente.

> [!IMPORTANT]
> La quantità totale di minuti disponibili varia in base al Paese o area geografica e al numero di licenze di Business Voice assegnate agli utenti, non in base al numero di licenze di Business Voice acquistate. Ad esempio, se un'azienda del Canada ha acquistato 10 licenze di Business Voice ma ne utilizza solo tre, gli utenti di tale azienda potranno usare un totale di 9.000 minuti (ovvero la quantità di licenze assegnate, tre, moltiplicata per i 3.000 minuti previsti per ciascun utente in quel Paese).

Esistono due tipi di Piani di chiamata:

#### <a name="domestic-calling-plan"></a>Piano per chiamate nazionali

Il Piano per chiamate nazionali consente agli utenti di contattare i numeri di telefono del proprio Paese o area geografica. Business Voice include un Piano per chiamate nazionali per ciascun utente a cui è stata assegnata una licenza. Il numero di minuti mensili disponibili per ogni utente varia in base al Paese o area geografica in cui si trova l'utente. Questa tabella mostra la quantità di minuti per ciascun paese o area geografica in cui Piano di chiamata è incluso in Business Voice:

|Posizione dell’utente          |Assegnazione mensile per chiamate nazionali  |
|-----------------------------------|--------------------------------------|
|Canada                             | 3.000                                |
|Regno Unito                     | 1.200                                |
|Stati Uniti                      | 3.000                                |

Piano di chiamata non è incluso con Business Voice nei paesi o aree geografiche non elencate nella tabella precedente. Per un elenco di tutti i paesi e le aree geografiche in cui è disponibile Business Voice, vedere [Disponibilità di Business Voice](country-region-availability.md).

Le chiamate fra Stati Uniti e Canada si considerano come chiamate nazionali. Pertanto, per effettuare chiamate fra questi due Paesi non è necessario sottoscrivere il Piano per chiamate internazionali.

#### <a name="international-calling-plan"></a>Piano per chiamate internazionali

Il Piano per chiamate internazionali consente agli utenti di contattare numeri di telefono esterni al proprio Paese o area geografica. Il Piano per chiamate internazionali si acquista come componente aggiuntivo.

Se si pensa di acquistare il Piano per chiamate internazionali per un utente, occorre determinare la frequenza con cui tale utente effettuerà chiamate internazionali e la durata delle chiamate. Considerare questi fattori è importante, poiché l'acquisto di un Piano per chiamate internazionali prevede il pagamento anticipato di una determinata quantità di minuti. Se l’utente non usa tutti i minuti durante un mese, i minuti rimanenti vengono eliminati all’inizio del mese successivo. Se è probabile che un utente non userà tutti i minuti inclusi nel Piano per chiamate internazionali, non è il caso di acquistarne uno. Sarà invece più opportuno usare il Credito per la comunicazione (vedere la sezione seguente).

### <a name="communications-credits"></a>Credito per la comunicazione

I crediti per la comunicazione sono come un impianto digitale usato per pagare le chiamate verso o da numeri di telefono all'esterno del sistema di telefonia. I crediti per la comunicazione vengono usati in poche situazioni.

- **Un utente ha esaurito i minuti del suo Piano per chiamate nazionali o internazionali:** se un utente non dispone di un Piano per chiamate internazionali, Business Voice inizia automaticamente a usare il saldo disponibile del Credito per la comunicazione.
- **Un utente che non dispone di un Piano per chiamate internazionali effettua chiamate telefoniche internazionali:** Business Voice inizia automaticamente a usare il saldo disponibile del Credito per la comunicazione.
- **Si dispone di numeri verdi:** se si ricevono chiamate a un numero verde, il costo della telefonata viene dedotto dal saldo del Credito per la comunicazione.

Inoltre, se alla fine del mese è ancora disponibile del Credito per la comunicazione, il saldo residuo verrà mantenuto per il mese successivo.

#### <a name="buy-communication-credits"></a>Acquisto di Credito per la comunicazione

È consigliabile mantenere sempre un minimo di saldo di Credito per la comunicazione, in modo che gli utenti abbiano sempre la possibilità di effettuare chiamate telefoniche. Per assicurarsi di avere sempre un saldo disponibile, il modo più semplice è l'impostazione di una ricarica automatica. Con la ricarica automatica, Microsoft 365 ricaricherà automaticamente il saldo quando si ridurrà al di sotto di un certo limite. Tale soglia minima è selezionabile liberamente, così come l'importo da acquistare ad ogni ricarica. Se si preferisce la ricarica manuale del saldo, l’opzione è ovviamente disponibile.

> [!IMPORTANT]
> Tenere presente che è necessario disporre di Credito per la comunicazione nell’eventualità che si esauriscano i minuti previsti dai Piani di chiamata oppure se si ricevono chiamate ai propri numeri verdi. Se il saldo del Credito per la comunicazione è nullo, non sarà possibile ricevere telefonate sui propri numeri verdi o effettuare chiamate, qualora siano terminati i minuti inclusi nel Piano per chiamate.

Per altre informazioni, consultare [Che cos'è il Credito per la comunicazione?](../what-are-communications-credits.md)

Per conoscere le tariffe previste per i numeri verdi e le chiamate internazionali, scorrere in basso fino a "Più tempo a disposizione con Credito per la comunicazione" nella sezione [Sistema telefonico basato sul cloud](https://products.office.com/microsoft-teams/voice-calling#ow-download-rates).