---
title: Privacy di Microsoft Teams
author: MicrosoftHeidi
ms.author: heidip
manager: serdars
ms.topic: reference
ms.service: msteams
audience: admin
ms.reviewer: stbyer
description: Informazioni e linee guida sulla privacy in Microsoft Teams.
localization_priority: Priority
search.appverid: MET150
f1.keywords:
- NOCSH
ms.collection:
- M365-collaboration
appliesto:
- Microsoft Teams
ms.openlocfilehash: 924aaf1ad9c9d462a454260226b3a5340f0a68e2
ms.sourcegitcommit: 0fa50d1cf354d79fbaf16b6aaec60e8d3ab852e8
ms.translationtype: HT
ms.contentlocale: it-IT
ms.lasthandoff: 04/21/2020
ms.locfileid: "43579572"
---
# <a name="privacy-and-microsoft-teams"></a>Privacy e Microsoft Teams

Quando un'organizzazione valuta se affidarsi a Microsoft Teams per la comunicazione e la collaborazione, la privacy è un aspetto che deve essere affrontato a tutti i livelli. Le domande illustrate di seguito intendono trattare i problemi relativi alla privacy che possono emergere durante la pianificazione dell'implementazione di Teams o in qualsiasi momento durante l'uso di Teams.

## <a name="what-personal-data-does-microsoft-teams-collect-and-for-what-purposes-does-microsoft-teams-use-this-data"></a>Quali dati personali raccoglie Microsoft Teams e come usa i dati raccolti?

Microsoft elabora i dati personali di Microsoft Teams per fornire i servizi concordati definiti nelle [Condizioni dei Servizi online](https://go.microsoft.com/fwlink/p/?linkid=2050263) nonché per gli scopi determinati dal titolare del trattamento che ottiene il servizio.Essendo un servizio basato nel cloud, Microsoft Teams elabora vari tipi di dati personali nell’ambito dell’erogazione del servizio. I dati personali includono:

- **Contenuti** Le chat delle riunioni e delle conversazioni, messaggi vocali, file condivisi, registrazioni e trascrizioni.
- **Dati del profilo** I dati relativi all’utente condivisi all'interno della società. Ad esempio l'indirizzo di posta elettronica, l'immagine del profilo e il numero di telefono.
- **Cronologia chiamate** Una cronologia dettagliata delle telefonate effettuate che consente di tornare indietro e rivedere i record delle chiamate.
- **Dati sulla qualità delle chiamate** I dettagli dei dati delle riunioni e delle chiamate sono disponibili per gli amministratori di sistema. Questo consente agli amministratori di diagnosticare eventuali problemi relativi alla scarsa qualità delle chiamate e all'uso dei servizi.
- **Dati di supporto o feedback** Informazioni relative ai ticket per la risoluzione dei problemi o i feedback inviati a Microsoft.
- **Dati di diagnostica e servizi** I dati di diagnostica correlati all'utilizzo del servizio. Tali dati personali consentono a Microsoft di erogare il servizio (risolvere problemi, proteggere e aggiornare il prodotto e monitorare le prestazioni), oltre a eseguire alcune operazioni aziendali interne, ad esempio:
  - Definire i ricavi
  - Sviluppare metriche
  - Definire l'utilizzo del servizio
  - Effettuare la pianificazione dei prodotti e della capacità

Nella misura in cui Microsoft Teams elabora i dati personali per le attività commerciali legittime di Microsoft, quest'ultimo sarà il titolare indipendente del trattamento dei dati per tale uso. Inoltre, sarà responsabile del rispetto di tutti gli obblighi di legge e degli obblighi del titolare del trattamento.

## <a name="legal-basis-of-processing"></a>Basi giuridiche per il trattamento  

I nostri clienti sono i responsabili del trattamento dei dati forniti a Microsoft, come indicato nelle [Condizioni dei servizi online](https://go.microsoft.com/fwlink/p/?linkid=2050263) e determinano le basi giuridiche del trattamento. Microsoft, a sua volta, elabora i dati contenuti nelle istruzioni dei clienti, quale responsabile del trattamento.

Nella misura in cui Microsoft elabora i dati personali correlati alle proprie attività commerciali legittime, come descritto nelle [Condizioni dei servizi online](https://go.microsoft.com/fwlink/p/?linkid=2050263), sarà il titolare indipendente per tale trattamento, la cui base giuridica è costituita dagli interessi legittimi. "Le attività commerciali legittime di Microsoft" sono costituite dalle attività seguenti, ciascuna connessa alla fornitura di Microsoft Teams al cliente: (1) gestione della fatturazione e dell'account; (2) retribuzioni (ad esempio, calcolo delle commissioni per i dipendenti e incentivi per i partner); (3) creazione di report e modellazione interni (ad esempio previsioni, ricavi, pianificazione della capacità, strategia di prodotto); (4) contrasto di frodi, crimini o attacchi informatici che possono influire sui prodotti Microsoft o su Microsoft; (5) miglioramento delle funzionalità principali di accessibilità, privacy o efficienza energetica; e (6) creazione di report finanziari e conformità con gli obblighi legali.

## <a name="what-third-parties-have-access-to-personal-data"></a>Quali terze parti hanno accesso ai dati personali?

Microsoft non divulga i dati personali tranne:

1. quando indicato dal cliente, incluso nella misura necessaria per effettuare telefonate;
1. come descritto nelle Condizioni dei servizi online, ad esempio nel caso dell'uso di subappaltatori autorizzati per fornire alcuni componenti dei servizi.
1. come richiesto dalla legge.

Se le forze dell’ordine contattano Microsoft con una richiesta, Microsoft proverà a reindirizzare le forze dell’ordine a richiedere tali dati personali direttamente dal cliente. Se obbligato a rivelare i dati personali alle forze dell'ordine, Microsoft informerà tempestivamente il cliente e fornirà una copia della richiesta, salvo divieto. Per altre informazioni sui dati rivelati in risposta alle richieste delle forze dell’ordine e di altri enti pubblici, vedere il [Report sulle richieste di applicazione della legge](https://www.microsoft.com/about/corporate-responsibility/lerr/).

La [Guida alla sicurezza di Teams](https://docs.microsoft.com/microsoftteams/security-compliance-overview#compliance-standards) offre maggiori informazioni sugli standard di conformità.

## <a name="where-does-teams-transfer-and-store-personal-data"></a>Dove vengono trasferiti e archiviati i dati personali da parte di Teams?

I dati personali vengono trasferiti e archiviati come indicato nelle [Condizioni dei servizi online](https://go.microsoft.com/fwlink/p/?linkid=2050263).

Per il trasferimento dei dati personali dall’AEE, dall’UE, dalla Svizzera e dal Regno Unito, Microsoft è certificata in base agli accordi quadro sullo Scudo UE-USA e Svizzera-USA per la privacy e ai relativi impegni (Privacy Shield). Il certificato dello Scudo della privacy (Privacy Shield) si trova [a questo URL](https://www.privacyshield.gov/participant?id=a2zt0000000KzNaAAK&status=Active).

Sono disponibili informazioni sulla [Posizione dei dati in Microsoft Teams](location-of-data-in-teams.md) se necessario.

## <a name="how-long-does-microsoft-teams-retain-personal-data"></a>Per quanto tempo Microsoft Teams conserva i dati personali?

Microsoft Teams conserva i dati per l’intervallo di tempo minimo necessario per l’erogazione del servizio.

Poiché questi dati sono necessari per fornire il servizio, in genere i dati personali vengono quindi conservati finché l'utente non smette di usare Microsoft Teams o finché l'utente non elimina i dati personali.  Se un utente o un amministratore per conto dell'utente elimina i dati, Microsoft garantirà che tutte le copie dei dati personali vengano eliminate entro 30 giorni.

Se una società interrompe la fruizione dei servizi Microsoft, i dati personali corrispondenti verranno eliminati tra 90 e 180 giorni dopo la cessazione del servizio.

Nei casi in cui le leggi locali richiedono che Microsoft Teams conservi i registri telefonici, ai fini della fatturazione, per un intervallo di tempo specifico, Microsoft Teams segue la legge delle singole aree geografiche.

Inoltre, se una società richiede che Microsoft Teams conservi i dati di un utente a sostegno di un obbligo legale, Microsoft rispetterà la richiesta dell'amministratore della società.

### <a name="right-to-withdraw-consent"></a>Diritto di revoca del consenso

Se Microsoft Teams elabora i dati personali in base al consenso dell'utente, l’utente ha il diritto di revocare tale consenso in qualsiasi momento. È consigliabile rivolgere la richiesta di revoca del consenso all'amministratore, con cui si intende il titolare del trattamento dei dati personali in questione.

## <a name="contact-details-of-microsofts-data-protection-officer"></a>Informazioni di contatto del Responsabile della protezione dei dati di Microsoft

In caso di problemi di privacy, denunce o domande per il funzionario senior per la protezione dei dati di Microsoft e il responsabile della protezione dei dati dell'Unione europea, contattare Microsoft tramite il [modulo Web](https://go.microsoft.com/fwlink/?LinkId=321116). Il responsabile della protezione dei dati dell'Unione europea è disponibile all’indirizzo Microsoft Place, South County Business Park, Leopardstown, Dublino 18, Irlanda. Telefono: + 353 1 706 3117. È anche possibile segnalare una preoccupazione o presentare una denuncia presso un'autorità per la protezione dei dati o un altro funzionario con giurisdizione.
