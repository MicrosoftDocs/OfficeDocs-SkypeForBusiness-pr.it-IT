---
title: Risorse di Microsoft Teams per l'istruzione per amministratori
author: MicrosoftHeidi
ms.author: heidip
manager: serdars
ms.topic: reference
ms.service: msteams
audience: admin
ms.reviewer: karsmith, lakuan
description: Guida per l'apprendimento a distanza con Microsoft Teams per l'istruzione.
localization_priority: Priority
search.appverid: MET150
f1.keywords:
- NOCSH
ms.collection:
- M365-collaboration
- Teams_ITAdmin_RemoteWorkers
- remotework
appliesto:
- Microsoft Teams
ms.openlocfilehash: b264d55c023829cec3d91f3d975f2328a6089c72
ms.sourcegitcommit: 491c44b6a9b30faaf4d73394969f4a0587362830
ms.translationtype: HT
ms.contentlocale: it-IT
ms.lasthandoff: 09/16/2020
ms.locfileid: "47820600"
---
# <a name="get-started-with-microsoft-teams-for-remote-learning"></a>Introduzione a Microsoft Teams per l'apprendimento a distanza

Per una panoramica sul passaggio all'apprendimento a distanza e per risorse utili per iniziare, vedere la [home page sull'apprendimento remoto](https://www.microsoft.com/education/remote-learning).

Risorse per aiutare docenti e studenti sono disponibili in [Insegnamento e apprendimento a distanza in Office 365 Education](https://support.office.com/article/remote-teaching-and-learning-in-office-365-education-f651ccae-7b65-478b-8366-51bb884025c4).

Questo articolo illustra i passaggi da eseguire per preparare l'istituto di istruzione per l'apprendimento remoto.

> [!Note]
> Per informazioni dettagliate sulle funzionalità di apprendimento da remoto su piattaforme diverse, vedere [Funzionalità di Teams per piattaforma](https://support.microsoft.com/office/teams-features-by-platform-debe7ff4-7db4-4138-b7d0-fcc276f392d3).

> [!NOTE]
> Le risorse seguenti possono essere utili per gli insegnanti, i dirigenti scolastici o i professionisti IT:
>
> - È possibile rendere subito operativa l'intero istituto di istruzione o l'università con Teams, consultare [**Guida introduttiva rapida**](https://github.com/MicrosoftDocs/OfficeDocs-SkypeForBusiness/blob/live/Teams/downloads/edu-resources/teams-for-education-getting-started-1-pager.pdf?raw=true).
> - Scaricare [**Introduzione a Teams**](https://github.com/MicrosoftDocs/OfficeDocs-SkypeForBusiness/blob/live/Teams/downloads/Teams-for-Education-ITAdmin-get-started-guide.pptx?raw=true): una guida per professionisti IT che offre procedure utili per la gestione della sicurezza e delle modifiche.
> - Una raccolta di articoli scritti per i docenti, con indicazioni pratiche sui [**primi passi per l'insegnamento in Teams**](https://support.office.com/article/microsoft-teams-5aa4431a-8a3c-4aa5-87a6-b6401abea114).
> - Un corso online di 1 ora in Microsoft Educator Center illustra il modo in cui i docenti usano Teams nelle loro vite professionali. [**Trasformare l'apprendimento con Microsoft Teams**](https://education.microsoft.com/course/9c9f5c11/overview).
> - Un corso online di 1 ora in Microsoft Educator Center guida i docenti all'insegnamento nei team di classe. [**Creare un ambiente di apprendimento collaborativo con i team di classe.**](https://education.microsoft.com/course/b1e15cfc/overview)
> - Docenti, studenti, genitori o tutori possono trovare altre indicazioni su [**insegnamento e apprendimento remoto con Office 365**](https://aka.ms/RemoteLearningHelp).
> - Genitori e tutori possono accedere anche alla [**Pagina del supporto per i genitori**](https://support.office.com/article/remote-learning-with-office-365-guidance-for-parents-and-guardians-89d514f9-bf5e-4374-a731-a75d38ddd588) per assistenza sull'apprendimento remoto.

Il blog del 4 marzo 2020 parla di [come gli istituti di istruzione possono rendere rapidamente operativi i programmi di apprendimento remoto con Microsoft Teams](https://aka.ms/teamseduremoteblog).

L'apprendimento online può essere personale, coinvolgente e socialmente connesso tanto quanto l'apprendimento in classe. Gli studenti e i docenti possono mantenersi in contatto e aiutarsi a vicenda usando le conversazioni e sentirsi come se si incontrassero di persona usando le riunioni in tempo reale. I docenti possono tenere traccia dei progressi degli studenti nel lavoro quotidiano usando le attività. Nessuno si sentirà isolato. Molti studenti che usano l'apprendimento online pensano di avere più possibilità di esprimersi e riferiscono di sentirsi più in contatto con i propri docenti e coetanei rispetto al normale apprendimento in classe. E, proprio come in un'aula, i docenti possono usare le app e le funzioni di Teams per supportare al meglio il proprio lavoro.

Microsoft Teams è un hub digitale che raggruppa conversazioni, contenuti, attività e app in un'unica posizione, permettendo ai docenti di creare ambienti di apprendimento stimolanti. È possibile creare classi collaborative, collegarsi a community di apprendimento professionale e comunicare con i colleghi, tutto grazie a un singolo strumento.

All'interno di Teams i docenti possono dialogare facilmente con gli studenti, condividere file e siti Web, creare un blocco appunti di OneNote per la classe e distribuire e assegnare voti alle attività. I blocchi appunti di OneNote per la classe predefiniti e la gestione delle attività end-to-end consentono ai docenti di organizzare lezioni interattive e fornire un feedback efficace e tempestivo. Gli amministratori e il personale degli istituti di istruzione possono tenersi aggiornati e collaborare usando team del personale per inviare comunicazioni e confrontarsi. I docenti possono condividere materiale didattico nelle community di formazione professionale.

Seguire le procedure consigliate in questo articolo per iniziare a usare Teams per le proprie esigenze formative e le funzionalità per l'apprendimento a distanza. I team di classe possono essere usati per creare spazi di classe collaborativi, fornire una piattaforma di incontro virtuale, facilitare l'apprendimento con attività e feedback ed effettuare chiamate dal vivo con gli studenti.

Teams dispone di [client](get-clients.md) per PC (Windows, Mac e Linux), Web e dispositivi mobili (Android e iOS) per garantire che tutto il personale scolastico e gli studenti possano restare connessi.

Per altre informazioni sugli scenari di utilizzo di Teams, consultare i [webinar su Teams per l'istruzione](https://aka.ms/TeamsEDUWebinars).

## <a name="user-accounts-licenses-and-identity-security"></a>Account utente, licenze e sicurezza delle identità

Teams sfrutta le funzionalità di Microsoft 365 per autenticare gli utenti e fornire servizi. È necessario creare identità per personale scolastico, insegnanti e studenti per facilitare la collaborazione. Se le identità non esistono già, seguire questa procedura.

Occorre [abilitare le licenze di Teams per gli utenti](https://docs.microsoft.com/MicrosoftTeams/teams-quick-start-edu?tutorial-step=2) e poi [assegnare le licenze agli utenti](teams-edu-licensing.md) prima che questi possano usare le funzionalità di Teams. Teams si basa su altre funzionalità di Microsoft 365, come [Gruppi di Microsoft 365](Office-365-groups.md), [Exchange](Exchange-Teams-interact.md), [SharePoint e OneDrive](SharePoint-OneDrive-interact.md) per offrire possibilità di collaborazione. Se questi servizi sono abilitati, gli utenti avranno la migliore l'esperienza possibile di Teams. [Teams è supportato per gli utenti che hanno un account di posta elettronica su Google](https://docs.microsoft.com/microsoft-365/education/deploy/enabling-teams-for-education-for-google-users).

Microsoft Teams è incluso in Office 365 A1, che è gratuito per gli istituti di istruzione. Per informazioni su come distribuire Office 365 e preparare l'intero istituto di istruzione per Teams, vedere [questa pagina](https://docs.microsoft.com/microsoft-365/education/intune-edu-trial/set-up-office365-edu-tenant). Per ricevere assistenza è possibile creare un ticket [qui](https://signup.microsoft.com/Signup?OfferId=03ee83a5-5cb4-4545-aca9-33ead43f222a,d764709a-7763-45ef-a2a8-db5b8b6ae704&DL=ENTERPRISEPREMIUM_FACULTY&ali=1) e per ricevere formazione su Teams si può visitare il Microsoft Store locale per parlare con un esperto.

> [!NOTE]
> Per le informazioni più aggiornate sulle distribuzioni di EDU, leggere le [Indicazioni aggiornate per la distribuzione di M365 EDU durante l'epidemia di COVID-19](https://docs.microsoft.com/microsoft-365/education/deploy/guidance-for-m365-edu-deployment-during-covid19).

## <a name="easily-set-up-teams"></a>Configurare facilmente Teams

Ecco le due cose da fare per iniziare a usare Teams:

### <a name="1-allow-users-to-create-teams"></a>1. Consentire agli utenti di creare team

Gli studenti e gli insegnanti otterranno il massimo da Teams quando potranno usarlo con meno limitazioni possibili e personalizzarlo in base alle proprie necessità. In Teams, gli utenti possono personalizzare la loro esperienza d'uso creando team in grado di soddisfare le loro esigenze. **Per impostazione predefinita, tutti possono creare gruppi e team di Microsoft 365**. A volte questa funzionalità potrebbe non essere desiderata. In questi casi, è possibile ad esempio impedire agli studenti di scuola primaria o secondaria inferiore di creare team. Se necessario, la possibilità di creare gruppi e team di Microsoft 365 può essere [limitata a determinati gruppi di sicurezza](https://docs.microsoft.com/microsoft-365/admin/create-groups/manage-creation-of-groups) all'interno dell'organizzazione.

I benefici per gli utenti di istituti di istruzione secondari superiori sono massimi quando tutti, inclusi gli studenti, possono creare team per le lezioni, le ricerche, i progetti e i gruppi di studio. Le scuole primarie e secondarie inferiori potrebbero voler impedire agli studenti di creare team per assicurarsi che tutte le comunicazioni fra studenti avvengano all'interno di un forum in cui è presente un adulto. In questo caso, la creazione di gruppi e team di Microsoft 365 può essere limitata ai soli docenti e al personale scolastico.

Per una panoramica su come creare team, vedere: [Creare un team di classe in Microsoft Teams](https://support.office.com/article/create-a-class-team-in-microsoft-teams-preview-fae422eb-58b7-4431-9ff2-a4b9b6ae7c5b).

### <a name="2-configure-user-experiences-using-policies"></a>2. Configurare le esperienze utente con i criteri

> [!IMPORTANT]
> Per altre informazioni su come proteggere gli studenti durante le riunioni, vedere [Mantenere al sicuro gli studenti durante l'uso delle riunioni in Teams per l'apprendimento a distanza](https://support.office.com/article/f00fa399-0473-4d31-ab72-644c137e11c8). Se si vogliono approfondire i suggerimenti per i criteri per l’istruzione per amministratori, passare a [Criteri e pacchetti di criteri di Teams per l'istruzione](policy-packages-edu.md).

[I criteri di Teams](teams-policies.md) consentono di gestire le opzioni disponibili per utenti o gruppi di utenti specifici. I criteri possono essere applicati per definire a chi è consentito usare la chat privata, le chiamate private, la pianificazione delle riunioni, i tipi di contenuto che possono essere condivisi e molto altro ancora.

> [!IMPORTANT]
> Le linee guida più aggiornate per i criteri per studenti e insegnanti sono disponibili in [Criteri e pacchetti di criteri di Teams per l'istruzione](policy-packages-edu.md).

**Il personale, gli insegnanti e gli studenti degli istituti di istruzione superiore** possono beneficiare delle funzionalità incluse nei criteri (globali) predefiniti. È possibile abilitare altre impostazioni dei criteri per aggiungere ulteriori funzionalità a Teams, tra cui [le funzionalità di traduzione nei criteri di messaggistica](messaging-policies-in-teams.md#messaging-policy-settings) e la [trascrizione automatica delle riunioni](meeting-policies-in-teams.md#allow-transcription) nei criteri delle riunioni.

**Negli istituti didattici primari e secondari ** può essere necessario limitare le funzionalità disponibili agli studenti. I criteri impostano limiti alle azioni che possono intraprendere gli studenti. Poiché in genere gli studenti sono il gruppo di utenti più numeroso e che spesso riceve le impostazioni più restrittive, è consigliabile che le modifiche ai criteri per gli studenti siano rese "globali" (impostazione predefinita a livello di organizzazione).

> [!IMPORTANT]
> Per i criteri riunione assegnati agli utenti, è consigliabile configurare l'opzione "Ammetti automaticamente le persone" su "Tutti gli utenti dell'organizzazione". Questa opzione garantisce che gli utenti non autenticati debbano essere ammessi dalla sala di attesa per poter partecipare alle riunioni di Teams. Per altre informazioni, leggere [Gestire i criteri di riunione in Teams](https://docs.microsoft.com/microsoftteams/meeting-policies-in-teams#automatically-admit-people).

**Il personale e gli insegnanti di scuola primaria** dovrebbero disporre di criteri che gli garantiscano le funzionalità di base e che possano essere limitate per gli studenti. Creare nuovi criteri che consentano la pianificazione delle chat private e la pianificazione delle riunioni (le impostazioni predefinite per un nuovo criterio). [Assegnare questi criteri in blocco al personale e ai docenti](batch-group-policy-assignment-edu.md).

## <a name="start-using-teams"></a>Introduzione a Teams

### <a name="create-class-teams-for-secure-classroom-use"></a>Creare team di classe per un uso sicuro delle classi

Microsoft Teams per l’istruzione offre   [tipi di team specifici](https://support.office.com/article/choose-a-team-type-to-collaborate-in-microsoft-teams-0a971053-d640-4555-9fd7-f785c2b99e67)  per finalità didattiche. Il [team di classe](https://support.office.com/article/create-a-class-team-in-microsoft-teams-fae422eb-58b7-4431-9ff2-a4b9b6ae7c5b) è concepito per l'uso didattico e offre funzionalità specifiche che supportano le esigenze delle classi scolastiche, tra cui:  

- Attività
- Voti
- Blocco appunti di OneNote per la classe  
- [Cartella Materiali della classe](https://support.office.com/article/Use-folders-to-create-read-only-files-for-students-or-other-team-members-0e7791d7-8c9c-4749-9bca-984289477988)  per proteggere i contenuti di sola lettura per gli studenti
- [Accesso anticipato del docente](https://support.microsoft.com/article/activate-early-access-class-teams-created-with-school-data-sync-0d154696-66ab-4fcf-b22f-c3d9a82aaf78) per configurare la classe prima di aggiungere gli studenti 
- La possibilità di disattivare l'audio degli studenti che disturbano, e altre autorizzazioni speciali  

Ci sono diversi modi per creare i team di classe, e Teams per l'istruzione offre una serie unica di strumenti di distribuzione per semplificare al massimo il processo.

 - [Creazione automatica dei team con SDS](#automatic-team-creation-using-sds)
 - [Creazione dei team con docente dai gruppi di classe di Office 365](#educator-led-team-creation-from-office-365-class-groups)
 - [Script di PowerShell con le API di Microsoft Graph](#powershell-script-using-graph-apis)
 - [Creazione manuale del team](#manual-team-creation)

Di seguito sono descritte alcune opzioni, per aiutare a scegliere il percorso di distribuzione migliore per le proprie esigenze.  

#### <a name="automatic-team-creation-using-sds"></a>Creazione automatica dei team con SDS

L'automazione della creazione del team consente ad amministratori IT e docenti di risparmiare tempo. Assicura ai docenti che tutti i team di classe siano stati creati e pronti per la configurazione al momento dell'accesso. [School Data Sync (SDS)](https://docs.microsoft.com/SchoolDataSync) è uno strumento gratuito di Office 365 Education che leggi i dati dei sistemi di documentazione degli istituti, come un Sistema di gestione dei dati degli studenti (SIS) o un Sistema di gestione dell'apprendimento (LMS). SDS usa i dati per arricchire la configurazione di Office 365 in molti modi, tra cui la creazione di team di classe in blocco e la sincronizzazione con il sistema informativo per tenere aggiornati insegnanti e studenti quando l'iscrizione viene modificata. SDS può importare i dati da qualsiasi sistema di documentazione e ha connettori integrati per molti dei [fornitori SIS](https://docs.microsoft.com/schooldatasync/what-sis-and-mis-vendors-does-school-data-sync-support) esistenti nel mondo. Raccomandiamo fortemente l'uso di SDS, in quanto offre i seguenti vantaggi.  

###### <a name="benefits"></a>Vantaggi

- Creazione e manutenzione automatica dei team di classe. I docenti possono accedere a Teams e iniziare subito a insegnare.
- L'iscrizione viene sincronizzata con il sistema SIS/LMS per gestire le modifiche dell'iscrizione degli studenti.
- Team di customer success EDU disponibile per assistenza gratuita per la distribuzione.
- [Accesso anticipato del docente](https://support.office.com/article/activate-early-access-class-teams-created-with-school-data-sync-0d154696-66ab-4fcf-b22f-c3d9a82aaf78): i docenti hanno il tempo di preparare i loro team prima di ricevere gli studenti.  
- È possibile creare facoltativamente utenti e applicare le licenze di Office 365.
- Crea gruppi di sicurezza per l'uso in Office 365, inclusi i criteri di Teams.
- Crea unità amministrative per la delega amministrativa con ambito e la [reimpostazione della password degli insegnanti](https://docs.microsoft.com/schooldatasync/how-to-enable-teacher-password-reset). 
- Gestione integrata di errori e nuovi tentativi, limitazione del backoff, e stabilizzazione della sessione per elaborazioni di larga portata al fine di ridurre il carico di lavoro degli amministratori.  
- Funzionalità integrate di pulizia per rinominare e archiviare i gruppi e i team che sono obsoleti.
- [Sincronizzazione dei voti](https://docs.microsoft.com/schooldatasync/grade-sync): i docenti possono annotare tutte le valutazioni in Teams e i voti vengono trascritti automaticamente sul registro SIS. 
- [Protezione dei dati degli studenti](https://docs.microsoft.com/schooldatasync/protecting-student-personal-data): impedisce agli studenti di usare app non sviluppate da Microsoft e di tracciare e gestire il consenso dei genitori. 
- I dati importati sono usati per arricchire i dati analitici con ruoli utente, organizzazioni (scuole) e altri dati importanti.  

##### <a name="considerations"></a>Considerazioni

SDS crea i team in due passaggi. Nel primo passaggio, un gruppo di Microsoft 365 viene creato in Azure Active Directory (Azure AD), e nel secondo il gruppo viene convertito automaticamente in un team.  Il secondo passaggio per la creazione di team è facoltativo in SDS. Un amministratore potrebbe voler evitare di creare automaticamente i team, in base al tempo di distribuzione e al numero di team inutilizzati che potrebbero derivarne. Raccomandiamo alle istituzioni con oltre 500.000 team di disattivare la creazione automatica dei team in SDS, e di seguire il [metodo di creazione dei team con docente](#educator-led-team-creation-from-office-365-class-groups).  

##### <a name="get-started"></a>Per iniziare

Per iniziare, andare a [School Data Sync (SDS)](https://docs.microsoft.com/SchoolDataSync) e contattare [https://aka.ms/sdssupport](https://aka.ms/sdssupport) l'assistenza distribuzione.  

#### <a name="educator-led-team-creation-from-office-365-class-groups"></a>Creazione dei team con docente dai gruppi di classe di Office 365

La creazione di team con docente è un'ottima opzione per la distribuzione, se si desidera semplificare la creazione delle classi necessarie da parte dei docenti. Raccomandiamo agli istututi con 500.000 o più team di usare questo metodo per minimizzare il numero di team creati esternamente.  

Questo approccio ibrido consente di usare SDS per creare i gruppi di ciascuna classe (raccomandato), oppure di usare la [API di Graph](https://docs.microsoft.com/graph/api/educationroot-post-classes) per crearli autonomamente. Dopo aver preparato i gruppi di classe, gli educatori possono convertirli in team usando l'icona **Classi suggerite**.

:::image type="content" source="media/class-teams-edu-suggested-classes.png" alt-text="Schermata che mostra l'icona Classi suggerite":::

##### <a name="benefits"></a>Vantaggi

- [Accesso anticipato del docente](https://support.office.com/article/activate-early-access-class-teams-created-with-school-data-sync-0d154696-66ab-4fcf-b22f-c3d9a82aaf78): i docenti hanno il tempo di preparare i loro team prima di ricevere gli studenti.  
- Riduce il numero di Team inutilizzati e non necessari. Le classi sono preparate e suggerite, ma non vengono create fino a quando il docente intende usarle.  Questa opzione è consigliata agli istituti di grandi dimensioni che hanno più di 500.000 team per ridurre gli ingombri.
- SDS
    - L'iscrizione viene sincronizzata con il sistema SIS/LMS per gestire le modifiche dell'iscrizione degli studenti.
    - Team di customer success EDU disponibile per assistenza gratuita per la distribuzione.
    - È possibile creare facoltativamente utenti e applicare le licenze di Office 365.
    - Crea gruppi di sicurezza per l'uso in Office 365, inclusi i criteri di Teams.
    - Crea unità amministrative per la delega amministrativa con ambito e la [reimpostazione della password degli insegnanti](https://docs.microsoft.com/schooldatasync/how-to-enable-teacher-password-reset).
    - Gestione integrata di errori e nuovi tentativi, limitazione del backoff, e stabilizzazione della sessione per elaborazioni di larga portata al fine di ridurre il carico di lavoro degli amministratori. 
    - Funzionalità integrate di pulizia per rinominare e archiviare i gruppi e i team che sono obsoleti. 
    - [Sincronizzazione dei voti](https://docs.microsoft.com/schooldatasync/grade-sync): i docenti possono annotare tutte le valutazioni in Teams e i voti vengono trascritti automaticamente sul registro SIS. 
    - [Protezione dei dati degli studenti](https://docs.microsoft.com/schooldatasync/protecting-student-personal-data): impedisce agli studenti di usare app non sviluppate da Microsoft e di tracciare e gestire il consenso dei genitori. 
    - I dati importati sono usati per arricchire i dati analitici con ruoli utente, organizzazioni (scuole) e altri dati importanti.
- API di Microsoft Graph
    - Flessibilità e controllo in più.
    - Non richiede integrazione con SDS.

##### <a name="considerations"></a>Considerazioni

- Non completamente automatizzato e richiede alcune azioni da parte del docente.
- I docenti non autorizzati a creare i team possono comunque crearli dai gruppi esistenti, come mostrato [qui](https://support.office.com/article/create-a-class-team-in-microsoft-teams-preview-fae422eb-58b7-4431-9ff2-a4b9b6ae7c5b).
- La API di Microsoft Graph richiede un alto livello di competenza tecnica e più tempo per creare ed eseguire gli script e per correggere eventuali problemi insorti durante la creazione dei gruppi di classe.

##### <a name="get-started"></a>Per iniziare

Per iniziare con il metodo SDS, andare a [School Data Sync (SDS)](https://docs.microsoft.com/SchoolDataSync) e contattare [https://aka.ms/sdssupport](https://aka.ms/sdssupport) l'assistenza distribuzione. 

Per usare il metodo con la API di Graph, vedere [API di Microsoft Graph](https://docs.microsoft.com/graph/api/educationroot-post-classes?view=graph-rest-1.0&tabs=http) e [Creare un team di classe](https://docs.microsoft.com/graph/api/educationroot-post-classes?view=graph-rest-beta&tabs=http).  

> [!NOTE]
> Per usare questo metodo con SDS, è necessario disattivare la creazione automatica dei team nel proprio profilo SDS. È anche possibile usare una combinazione di creazione di team automatica e con docente per i team di classe obbligatori e facoltativi usando due profili SDS.

#### <a name="powershell-script-using-graph-apis"></a>Script di PowerShell con le API di Microsoft Graph

Con PowerShell, è possibile scrivere uno script per creare team e canali e configurare automaticamente le impostazioni. Richiede che l'amministratore crei prima di tutto il gruppo, aggiunga i docenti e gli studenti e quindi crei il team come descritto [qui](https://docs.microsoft.com/graph/teams-create-group-and-team). È anche possibile usare l'API di Microsoft Graph per creare, configurare, duplicare e archiviare i team. Per altre informazioni, vedere [Usare la API di Microsoft Graph per lavorare con Microsoft Teams](https://developer.microsoft.com/graph/docs/api-reference/beta/resources/teams_api_overview), [PowerShell di Microsoft Teams](https://docs.microsoft.com/powershell/module/teams) e [Creare un team di classe](https://docs.microsoft.com/graph/api/team-post?view=graph-rest-beta&tabs=http#example-6-create-a-team-with-a-non-standard-base-template-type). L'uso delle API di Graph è un ottimo modo per avere più controllo e flessibilità, ma richiede un livello elevato di competenza tecnica e richiede più tempo per la configurazione iniziale.

##### <a name="benefits"></a>Vantaggi

- Flessibilità e controllo in più.
- Possibilità di abilitare l'accesso anticipato dei docenti o l'accesso immediato degli studenti ai team.  
- Se si [creano team dai gruppi](https://docs.microsoft.com/graph/api/team-post?view=graph-rest-beta&tabs=http#example-4-create-a-team-from-group), i docenti potranno accedere anticipatamente e le modifiche dell'iscrizione degli studenti al gruppo Azure AD verranno sincronizzate.

##### <a name="considerations"></a>Considerazioni

- Richiede un alto livello di competenza tecnica e più tempo per creare ed eseguire gli script e per correggere eventuali problemi insorti durante la creazione dei gruppi di classe.
- Nessuna logica nativa di gestione degli errori o dei nuovi tentativi.
- Le modifiche dell'iscrizione non sono sincronizzate con SIS. 

> [!NOTE]
> I team di classe richiedono l'iscrizione di gruppi nascosti, in modo che i docenti e gli studenti possano vedere i membri della classe. Per creare un gruppo di classe in Office 365, vedere [Creare un team di classe](https://docs.microsoft.com/graph/api/educationroot-post-classes?view=graph-rest-beta&tabs=http) per soddisfare gli stessi requisiti di privacy.

#### <a name="manual-team-creation"></a>Creazione manuale del team

Gli studenti e gli insegnanti otterranno il massimo da Teams quando potranno usarlo con meno limitazioni possibili e personalizzarlo in base alle proprie necessità. In Teams, gli utenti possono personalizzare la loro esperienza d'uso creando i team. Gli insegnanti impostano il tipo di team di classe e invitano gli studenti, come mostrato [qui](https://support.microsoft.com/article/create-a-class-team-in-microsoft-teams-fae422eb-58b7-4431-9ff2-a4b9b6ae7c5b#ID0EADAAA=Create_a_team_from_scratch). Gli insegnanti possono invitare gli studenti [aggiungendo studenti al proprio team](https://support.office.com/article/add-a-student-to-a-class-team-b88263bb-ace1-4702-8a48-f8a2cf4af954), [condividendo un codice di accesso](https://support.office.com/article/create-a-link-or-a-code-for-joining-a-team-11b0de3b-9288-4cb4-bc49-795e7028296f), o [condividendo un collegamento al team](https://support.office.com/article/create-a-link-or-a-code-for-joining-a-team-11b0de3b-9288-4cb4-bc49-795e7028296f). Se possibile, è consigliabile che siano i docenti ad aggiungere gli studenti al team per assicurarsi che ricevano l'accesso e vengano informati di essere stati aggiunti a un team.

##### <a name="benefits"></a>Vantaggi

- Flessibilità aggiuntiva per i docenti.
- Creazione e accesso immediato al team.  

##### <a name="considerations"></a>Considerazioni

- Richiede l'azione e il tempo del docente.
- L'iscrizione degli studenti non viene sincronizzata con SIS e richiede la gestione manuale.
- I docenti non possono accedere in anticipo ai propri team. Gli studenti otterranno accesso immediato.

#### <a name="recommended-best-practices"></a>Buone pratiche consigliate

- Distribuisci subito! Si consiglia effettuare prontamente la distribuzione per garantire che tutto funzioni correttamente e sia pronto per il primo giorno di scuola.
- Se si hanno più di 500.000 team, è consigliabile usare il [metodo di creazione dei team con docente](#educator-led-team-creation-from-office-365-class-groups). Riduce i team inutilizzati e gli ingombri creando solo team di classe rilevanti e necessari.  
- Se si verificano problemi con la creazione automatica di team con SDS (ad esempio, corsi mancanti) e ai docenti servono subito, è possibile usare il [metodo di creazione dei team con docente](#educator-led-team-creation-from-office-365-class-groups). La [Creazione manuale del team](#manual-team-creation) è un'altra soluzione, ma non tiene aggiornata l'iscrizione del proprio team.  
- Il tenant prevede un limite di 500.000 team. Di conseguenza, gli amministratori devono cercare in modo proattivo di ridurre il numero di team inutilizzati per evitare di superare questi limiti ed estendere il tempo di configurazione. Per altre informazioni sui limiti, vedere [Limiti e specifiche di Microsoft Teams](limits-specifications-teams.md).  

#### <a name="early-access-to-class-teams"></a>Accesso anticipato ai team di classe

Early Access Class Teams consente ai docenti di accedere ai team di classe prima che gli studenti possano visualizzarli e avviare la partecipazione. Questo consente ai docenti di configurare, aggiungere file e organizzarsi prima di concedere l'accesso agli studenti. Una volta pronti ad accedere al team, gli studenti potranno [attivare la loro classe](https://support.office.com/article/activate-early-access-class-teams-created-with-school-data-sync-0d154696-66ab-4fcf-b22f-c3d9a82aaf78) con facilità. In quanto amministratore, disponi anche di un controllo aggiuntivo e di funzionalità relative alla creazione e alla configurazione di Early Access Class Teams.

##### <a name="how-do-i-create-class-teams-that-allow-educators-early-access-to-set-up-a-team-before-admitting-students"></a>Come si creano i team di classe che forniscono ai docenti l'accesso anticipato alla configurazione di un team prima di ammettere gli studenti?

Per impostazione predefinita, i team creati da gruppi (con SDS, con docenti o API Graph) creano automaticamente team con accesso anticipato. Per creare i propri team con accesso anticipato con l'API Graph, è necessario [creare una classe](https://docs.microsoft.com/graph/api/educationroot-post-classes?view=graph-rest-beta&tabs=http) e [creare il team da un gruppo](https://docs.microsoft.com/graph/api/team-post?view=graph-rest-beta&tabs=http#example-4-create-a-team-from-group).

##### <a name="how-do-i-check-if-a-class-is-activated"></a>Come si verifica l'attivazione di una classe?

Nel [tipo di risorsa del team](https://docs.microsoft.com/graph/api/resources/team?view=graph-rest-beta) è stata aggiunta una nuova proprietà [isMembershipLimitedToOwners](https://docs.microsoft.com/graph/api/resources/team?view=graph-rest-beta#properties) per determinare se una classe sia stata attivata o meno. Usare [Get Team API](https://docs.microsoft.com/graph/api/team-get?view=graph-rest-beta&tabs=http) per eseguire una query relativa alla ```isMembershipLimitedToOwners``` proprietà di una classe specifica. Se il team è disattivato, verrà restituito il valore false. Se il team non è stato attivato dal proprietario del team, verrà restituito il valore true.

##### <a name="how-do-i-activate-a-class-for-an-educator"></a>Come si attiva un corso per un docente?

Usare [Update Team API](https://docs.microsoft.com/graph/api/team-update?view=graph-rest-beta&tabs=http) e impostare la ```isMembershipLimitedToOwners``` proprietà su false per disattivare il team per conto del docente. Si noti che la disattivazione di un team non potrà essere annullata.

### <a name="create-staff-teams-for-staff-communication-and-collaboration"></a>Creare team del personale per la comunicazione e la collaborazione

[I team del personale](https://support.office.com/article/create-a-staff-team-in-microsoft-teams-314ac9d5-36a9-408e-8ae4-7ef20e9f1ddf) sono progettati per gli amministratori e il personale degli istituti di istruzione per condividere facilmente informazioni e collaborare a iniziative scolastiche, ma anche per intraprendere azioni quali l'invio di comunicazioni, la configurazione di riunioni, la condivisione di contenuti e l'esecuzione di app esterne, come [Planner per la verifica delle attività](https://support.office.com/article/create-a-plan-with-planner-d000976a-7490-4ddf-b9af-09ee764891e2). Gli amministratori degli istituti di istruzione possono aggiungere membri del personale scolastico al team tramite la procedura guidata di creazione del team, [l'aggiunta di membri dopo la creazione del team](https://support.office.com/article/add-members-to-a-team-in-teams-aff2249d-b456-4bc3-81e7-52327b6b38e9) o [la condivisione di un codice per unirsi al team o un collegamento al team](https://support.office.com/article/create-a-link-or-a-code-for-joining-a-team-11b0de3b-9288-4cb4-bc49-795e7028296f). [Creare canali](https://support.office.com/article/create-a-channel-in-teams-fda0b75e-5b90-4fb8-8857-7e102b014525) è un ottimo modo per organizzare le conversazioni e i file per sequenza di lavoro o materia. [La guida di riferimento per i proprietari dei team](https://support.office.com/article/go-to-guide-for-team-owners-75f9669b-bd8f-457d-b60b-ac2ac9c8ead4) è il modo migliore per scoprire i doveri e le possibilità del proprietario del team.

## <a name="teams-meeting-scenarios"></a>Possibilità delle riunioni di Teams

### <a name="collaborative-meetings-for-virtual-classes"></a>Riunioni collaborative per le lezioni virtuali

Le [riunioni di Microsoft Teams](https://docs.microsoft.com/MicrosoftTeams/tutorial-meetings-in-teams) supportano fino a 250 partecipanti simultanei, con la possibilità di utilizzare audio, video, [condivisione di contenuti](https://support.office.com/article/show-your-screen-during-a-meeting-90c84e5a-b6fe-4ed4-9687-5923d230d3a7), lavagne e note condivise. Le riunioni possono essere programmate nel client Teams come [riunioni in uno spazio privato o in un canale del team](https://docs.microsoft.com/MicrosoftTeams/tutorial-meetings-in-teams), in modo che tutti i membri del team ne siano a conoscenza. Le riunioni possono essere registrate e salvate per essere riviste in un secondo momento dai partecipanti. Le registrazioni possono anche essere [trascritte per trovare facilmente i contenuti](https://support.office.com/article/Microsoft-Stream-automatically-creates-closed-captions-for-videos-8d6ac353-9ff2-4e2b-bca1-329499455308) discussi. Per la riunione è possibile usare webcam, microfono e altoparlante di un portatile o di un telefono cellulare e ottenere un'elevata qualità audio/video da [dispositivi ottimizzati di Microsoft Teams](https://products.office.com/microsoft-teams/across-devices/devices).

In Teams, gli organizzatori delle riunioni possono terminare una riunione per tutti i partecipanti. Grazie a questa funzionalità, i docenti possono garantire che gli studenti non rimangano in una riunione senza sorveglianza al termine della lezione.

### <a name="districtuniversity-events-or-updates"></a>Eventi o aggiornamenti distrettuali/universitari

In alcuni casi il pubblico è più grande e sono necessarie più funzionalità. In queste riunioni intervengono relatori, produttori e moderatori delle sessioni di domande e risposte. Teams supporta queste sessioni con [eventi live di Microsoft Teams](teams-live-events/what-are-teams-live-events.md). Gli eventi live possono essere usati ad esempio per aggiornamenti a livello di distretto o università, interventi delle autorità, per lezioni a grandi classi o gruppi di studenti oppure per coinvolgere l'intera community. Scopri di più su come gestire sessioni live in: [progettare e pianificare un evento live](https://support.office.com/article/video-plan-and-schedule-a-live-event-f92363a0-6d98-46d2-bdd9-f2248075e502), [produrre un evento live](https://support.office.com/article/video-produce-a-live-event-34c89e79-ffd4-4a6a-baf6-77055e0709cb), [partecipare a un evento live](https://support.office.com/article/video-attend-a-live-event-d837ad8d-ce34-44d0-9744-9beb50e943ac) e [moderare una sessione di domande e risposte](https://support.office.com/article/video-moderating-a-q-a-4984e582-8c66-4ea3-aaaf-d93cf62e1b76).

## <a name="recommended-tips--tricks"></a>Suggerimenti e consigli

Per altre informazioni sull'uso di Teams per l'istruzione, vedere: [Microsoft Teams per l'istruzione](https://support.office.com/article/Teams-5aa4431a-8a3c-4aa5-87a6-b6401abea114).

> [!NOTE]
> Alcune delle principali funzionalità di Teams non sono specifiche per l'istruzione. Suggerimenti e consigli per le funzionalità di base di Teams sono disponibili in [Guida e formazione su Teams](https://support.office.com/teams).

### <a name="prevent-users-from-changing-their-profile-photo"></a>Impedire agli utenti di cambiare la foto del profilo

Teams rispetta l'impostazione del [criterio per la cassetta postale di Outlook sul Web](https://docs.microsoft.com/powershell/module/exchange/client-access/set-owamailboxpolicy), che è configurata dagli amministratori del tenant per controllare se gli utenti possono modificare la propria immagine del profilo. Se l'opzione **-SetPhotoEnabled** è disattivata, gli utenti non possono aggiungere, cambiare o rimuovere l'immagine del profilo. Per impedire a studenti o membri del personale di modificare o rimuovere la propria immagine del profilo, disattivare questa impostazione nel criterio per la cassetta postale di Outlook sul Web ad essi assegnato.

Ad esempio, se uno studente carica un'immagine del profilo approvata dal reparto IT o HR dell'istituto di istruzione, non è necessario alcun intervento. Tuttavia, se uno studente carica un'immagine inappropriata, sarà possibile cambiarla in base ai criteri interni dell'istituto.

## <a name="adoption-content"></a>Contenuti per l'adozione

Microsoft ha sviluppato [contenuti per l'adozione](https://support.office.com/article/video-moderating-a-q-a-4984e582-8c66-4ea3-aaaf-d93cf62e1b76) e linee guida strategiche per la distribuzione di Teams. La [Guida all'adozione di Teams](https://teamworktools.azurewebsites.net/tft/index.html) offre una panoramica del contenuto disponibile, mentre il [Teams Customer Success Kit](https://aka.ms/TeamsCustomerSuccess) contiene numerosi modelli utilizzabili per familiarizzare con Teams. Il Microsoft Educator Center offre una formazione specifica su come vengono usati [Microsoft Teams](https://education.microsoft.com/learningPath/18793af1) e [OneNote](https://education.microsoft.com/learningPath/b6e3b5f2) in classe.

Tra le risorse aggiuntive vi sono:

- [Video di suggerimenti rapidi "You Can in: 90"](https://www.youtube.com/playlist?list=PLiluTszfwwMKx-yVe7ekBX6gsLIHf1Z8k)
- [Playlist video di Teams per l'istruzione](https://www.youtube.com/playlist?list=PLiluTszfwwMKicAo6agloFALEB5WvYNYs)
- [BLOG: scopri come questa scuola usa Teams per l'apprendimento a distanza](https://www.wellingtoncollege.cn/tianjin-international/teaching-and-learning-update/)

## <a name="support-readiness"></a>Preparazione tecnica del supporto

I professionisti IT e il personale di supporto possono diventare subito operativi con l'architettura di Teams subito operativa e l'uso delle funzionalità di Microsoft 365 sottostanti tramite i [poster sull'architettura IT di Teams](teams-architecture-solutions-posters.md) e la [formazione tecnica per amministratori](itadmin-readiness.md).

Tra le altre risorse di supporto vi sono:

- [Risoluzione dei problemi di Teams](https://docs.microsoft.com/MicrosoftTeams/troubleshoot/teams)
- [Risolvere i problemi di installazione e aggiornamento di Microsoft Teams](troubleshoot-installation.md)
- [Inoltrare un ticket di supporto (può essere usato da docenti e personale)](https://aka.ms/edusupport)
- [Supporto e centro assistenza per insegnanti che usano Teams](https://support.office.com/article/microsoft-teams-5aa4431a-8a3c-4aa5-87a6-b6401abea114)
- [Centro assistenza per gli studenti](https://support.office.com/article/student-help-center-395ab230-55bf-44c6-b265-e832d729b694)
- [Teams per Virtualized Desktop Infrastructure (VDI)](https://docs.microsoft.com/microsoftteams/teams-for-vdi)
- [Come ottimizzare rapidamente il traffico di Office 365 per il personale in remoto](https://techcommunity.microsoft.com/t5/office-365-blog/how-to-quickly-optimize-office-365-traffic-for-remote-staff-amp/ba-p/1214571)
- [Monitorare e gestire la qualità delle chiamate](monitor-call-quality-qos.md)
- [Verifica dell'integrità dei servizi per Teams](service-health.md)
- [Risorse di supporto per Teams](https://docs.microsoft.com/microsoft-365/admin/contact-support-for-business-products)
- [Centro assistenza Teams](https://support.office.com/teams)
