---
title: Benvenuto in Microsoft Teams
author: lolajacobsen
ms.author: lolaj
manager: serdars
ms.topic: conceptual
ms.service: msteams
audience: admin
ms.reviewer: LolaJ
description: Trovare il percorso corretto per distribuire Microsoft Teams nell'organizzazione. Altre informazioni sull'infrastruttura e l'utilizzo di Teams con Office 365.
localization_priority: Priority
search.appverid: MET150
ms.collection:
- M365-collaboration
f1keywords:
- ms.teamsadmincenter.dashboard.allteamsdocuments
appliesto:
- Microsoft Teams
ms.openlocfilehash: ef56b6e62b39d0ef0d9464c9d24b9b34d17e87cc
ms.sourcegitcommit: 2fd1fcb0e5944f36261e551df04819713d868a11
ms.translationtype: HT
ms.contentlocale: it-IT
ms.lasthandoff: 12/06/2019
ms.locfileid: "39886193"
---
# <a name="welcome-to-microsoft-teams"></a>Benvenuto in Microsoft Teams
Se si ricopre il ruolo di amministratore di Microsoft Teams nell'organizzazione, questo è il posto giusto. Una volta pronti a lavorare con Teams, iniziare con [Come distribuire Teams](How-to-roll-out-teams.md).

Se si è un nuovo utente di Teams e si desiderano ulteriori informazioni, vedere il breve video di 55 secondi [Benvenuto in Teams](https://www.youtube.com/embed/s3aQV3T0D6c).

È disponibile anche un video Benvenuto in Teams per amministratori di più di 3 minuti:

> [!VIDEO https://www.microsoft.com/videoplayer/embed/RE47cdp]

Se si sta cercando la Guida di Teams per utenti finali, fare clic su **Guida** sul lato sinistro dell'app oppure passare al [Centro assistenza di Microsoft Teams](https://support.office.com/teams). Per accedere alle risorse di formazione, passare a [Formazione su Microsoft Teams](training-microsoft-teams-landing-page.md). 

## <a name="teams-architecture"></a>Architettura di Teams

Teams è basato sui gruppi di Office 365, Microsoft Graph e sulla stessa gestibilità, conformità e sicurezza a livello aziendale degli altri servizi di Office 365. Teams sfrutta le identità archiviate in Azure Active Directory (Azure AD). Teams mantiene le sue funzioni anche offline o con condizioni di rete scarse.

Per scoprire come Teams si adatta nel contesto di Microsoft 365, consultare questo poster di architettura: [Teams nell'ambito di Microsoft 365](teams-architecture-solutions-posters.md#teams-as-part-of-microsoft-365)

Ecco cosa si ottiene quando si crea un team:
- Un nuovo [gruppo di Office 365](office-365-groups.md)
- Un sito di [SharePoint Online](sharepoint-onedrive-interact.md) e una raccolta di documenti in cui archiviare i file del team
- Un calendario e una cassetta postale condivisa di [Exchange Online](exchange-teams-interact.md)
- Un blocco appunti di OneNote
- Si integra con le altre app di Office 365, come Planner e Power BI

Quando si crea un team da un gruppo esistente, il sito, la cassetta postale, il blocco appunti e l'appartenenza a tale gruppo vengono visualizzati in Teams. Per ulteriori informazioni, consultare questo poster: [Gruppi in Microsoft 365 per architetti IT](teams-architecture-solutions-posters.md#groups-in-microsoft-365)

Per personalizzare e ampliare le funzionalità di Teams, aggiungere app di terze parti tramite [bot, connettori e app](deploy-apps-microsoft-teams-landing-page.md). Con Teams, è possibile includere persone esterne all'organizzazione [aggiungendole come guest](guest-access.md) a un team o canale. Incluso con Office 365, Teams offre una solida [piattaforma di sviluppo](https://docs.microsoft.com/microsoftteams/platform) che consente di creare l'hub per il lavoro in team per l'organizzazione. 

> [!TIP]
> Per un approfondimento sull'architettura di Teams, guardare i video sul canale [Teams Platform Academy](https://aka.ms/TeamsPlatformAcademy).


## <a name="managing-teams"></a>Gestione di Teams

L'amministratore potrà gestire Teams tramite l'interfaccia di amministrazione di Microsoft Teams. Ulteriori informazioni:
- [Usare i ruoli di amministratore per gestire Teams](using-admin-roles.md)
- [Gestire Teams nell'interfaccia di amministrazione di Teams](manage-teams-skypeforbusiness-admin-center.md)
- [Gestire Teams durante la transizione alla nuova interfaccia di amministrazione di Teams](manage-teams-in-modern-portal.md)
- [Gestire le funzionalità di Teams nell'organizzazione di Office 365](enable-features-office-365.md)

Per mantenersi aggiornati sulle novità di Teams e di tutti gli altri prodotti e servizi di Office 365 dell'organizzazione, controllare il [Centro messaggi](https://admin.microsoft.com/AdminPortal/Home#/MessageCenter) e la [roadmap di Teams](https://www.microsoft.com/microsoft-365/roadmap?rtc=1%26filters=Microsoft%20Teams%26searchterms=microsoft%2Cteams). Saranno disponibili annunci su nuove e aggiornate funzionalità, modifiche pianificate e problemi riscontrati, affinché l'utente resti costantemente informato. 

## <a name="upgrade-from-skype-for-business-to-teams"></a>Aggiornamento da Skype for Business a Teams
Teams è il client principale per le comunicazioni intelligenti in Office 365 e sostituirà Skype for Business Online. Per mantenersi aggiornati sulle nuove funzionalità in arrivo su Teams, vedere la [Roadmap di Microsoft 365](https://aka.ms/O365Roadmap). A complemento delle funzionalità di chat e messaggistica permanenti, Teams offre un'esperienza completa di riunioni e chiamate, con video e comandi vocali integrati. Consultare l'articolo [Teams è una soluzione completa per riunioni e chiamate](https://techcommunity.microsoft.com/t5/Microsoft-Teams-Blog/Microsoft-Teams-is-now-a-complete-meeting-and-calling-solution/ba-p/236042) nel blog di Microsoft Teams.

Se si utilizza Skype for Business e si desidera eseguire l'aggiornamento a Teams oppure se si utilizzano insieme Skype for Business e Teams e si desidera eseguire il passaggio completo a Teams, sono disponibili strumenti, suggerimenti e indicazioni per effettuare correttamente la transizione. Per ulteriori informazioni, vedere [Aggiornamento a Teams](upgrade-start-here.md).

## <a name="teamwork-and-office-365"></a>Lavoro in team e Office 365
Ogni team è diverso, non esiste un approccio universale alla collaborazione. Office 365 è progettato per soddisfare le esigenze specifiche di ogni team, consentendo alle persone di comunicare, collaborare e aumentare la propria produttività con applicazioni integrate e appositamente realizzate.

Quando si decide quali app e servizi di Office 365 utilizzare, valutare il tipo di lavoro svolto dall'organizzazione e i tipi di conversazione necessari ai team. 

- **Teams**, in quanto hub per il lavoro in team, è il luogo in cui le persone, incluse quelle esterne all'organizzazione, possono entrare in contatto e collaborare in tempo reale per svolgere attività. È possibile iniziare una conversazione direttamente nel documento a cui si sta collaborando, durante una riunione o mentre si sta lavorando in altre app e servizi. Su Teams è possibile avere chat informali, eseguire l'iterazione su un progetto, lavorare con i file del team e collaborare ai risultati finali condivisi. 

- **Outlook** per collaborare nell'ambiente familiare della posta elettronica con un metodo più formale e strutturato o se sono necessarie comunicazioni mirate e dirette.

- **SharePoint** per siti, portali, servizi per contenuti intelligenti, automazione di processi aziendali e ricerche di contenuti nell'organizzazione. SharePoint conserva il contenuto delle collaborazioni, rendendo tutti i tipi di contenuti facilmente accessibili e condivisibili tra i team. La stretta integrazione con Outlook, Yammer e Teams consente una perfetta collaborazione ai contenuti nelle esperienze di conversazione.

- **OneDrive for Business** per l'archiviazione e la condivisione di file con persone invitate dagli utenti. OneDrive for Business è l'opzione migliore per archiviare bozze e documenti personali che non si desidera condividere, in quanto il contenuto salvato in OneDrive for Business resta privato finché l'utente non lo condivide con altre persone.

- **Yammer** per connettere le persone all'interno dell'organizzazione. Promuovere iniziative a livello aziendale, condividere procedure consigliate e creare community su argomenti di interesse o competenze comuni. Sviluppare nuove idee in collaborazione per incoraggiare dibattiti aperti con le persone all'interno della società.

- Le **app di Office** sono strumenti semplici e intuitivi che tutte le persone conoscono e usano regolarmente, come Word, Excel, PowerPoint e OneNote. 

## <a name="teams-content-updates"></a>Aggiornamento dei contenuti di Teams

Vedere l'[elenco settimanale degli argomenti di Teams aggiornati](teams-updates.md).

## <a name="teams-known-issues"></a>Problemi noti di Teams

Vedere [Problemi noti per Teams](Known-issues.md).

## <a name="teams-client-release-notes"></a>Note sulla versione del client di Teams

Vedere [Novità di Teams](https://support.office.com/article/what-s-new-in-microsoft-teams-d7092a6d-c896-424c-b362-a472d5f105de).

