---
title: Domande frequenti sull'aggiornamento da Skype for Business a Teams
author: lanachin
ms.author: v-lanac
manager: serdars
ms.topic: conceptual
ms.service: msteams
audience: admin
ms.reviewer: landerl
description: Domande frequenti sul percorso di aggiornamento da Skype for Business a Microsoft Teams.
localization_priority: Priority
search.appverid: MET150
f1.keywords:
- CSH
ms.custom:
- Teams-upgrade-guidance
- seo-marvel-apr2020
ms.collection:
- Teams_ITAdmin_JourneyFromSfB
- M365-collaboration
appliesto:
- Microsoft Teams
ms.openlocfilehash: bc99ac35344ff0628ec16c474d849320cf931afe
ms.sourcegitcommit: 8816b58e175031cb0a71e0d0e89e447a7b83a760
ms.translationtype: HT
ms.contentlocale: it-IT
ms.lasthandoff: 08/08/2020
ms.locfileid: "46597001"
---
# <a name="faq--upgrading-from-skype-for-business-to-microsoft-teams"></a>Domande frequenti - Aggiornamento da Skype for Business a Microsoft Teams


## <a name="general-questions"></a>Domande di carattere generale

**Esiste una scadenza precisa entro cui i clienti devono passare da Skype for Business Online a Teams?**<br>
Sì. [Skype for Business Online verrà ritirato il 31 luglio 2021, a quel punto non sarà più accessibile o supportato.](skype-for-business-online-retirement.md) Invitiamo i clienti di Skype for Business Online a iniziare subito a usare Teams e a pianificare gli aggiornamenti, in modo da avere tutto il tempo necessario per completare l'aggiornamento prima della data di ritiro.


**Quanto tempo è necessario per aggiornare l'organizzazione a Teams?**<br>
Il percorso da Skype for Business a Teams può essere definito dall'organizzazione stessa. Per agevolare la pianificazione e l'esecuzione, sono state sviluppate indicazioni complete sull'aggiornamento basate su un framework collaudato, progettato per aiutare i clienti a orientarsi tra gli elementi tecnici e organizzativi del cambiamento. Iniziare il percorso familiarizzando con il [framework per il successo dell'aggiornamento](upgrade-framework.md) e le risorse associate che fungono da base per procedere nel percorso da Skype for Business a Teams.


**Esiste un percorso di aggiornamento consigliato per Skype for Business?**<br>
Si consiglia di pianificare il percorso da Skype for Business a Teams sfruttando le indicazioni e le risorse di pianificazione alla pagina [aka.ms/SkypetoTeams](upgrade-start-here.md) e di partecipare a un [workshop gratuiti di pianificazione dell'aggiornamento](upgrade-workshops-landing-page.yml) per identificare e implementare il percorso di aggiornamento più adatto alle esigenze dell'organizzazione.

**Dove è possibile trovare altre informazioni sulle modalità di coesistenza nell'interfaccia di amministrazione di Microsoft Teams?**<br>
Nell'interfaccia di amministrazione di Microsoft Teams sono presenti opzioni per la modalità di coesistenza, che consentono di gestire il percorso da Skype for Business a Teams nel modo migliore per l'organizzazione. Leggere altre informazioni sulle [modalità di coesistenza e aggiornamento](teams-and-skypeforbusiness-coexistence-and-interoperability.md).

**Cosa occorre fare per prepararsi all'aggiornamento?**<br>
Un aggiornamento corretto includerà la convalida dell'idoneità tecnica e di quella degli utenti. Anche se si determina che l'organizzazione non è pronta per l'aggiornamento a Teams, si può comunque iniziare subito il processo di pianificazione. Inoltre, si può iniziare a comprendere il valore di Teams abilitandolo insieme a Skype for Business. È possibile iniziare il [percorso da Skype a Teams[(https://aka.ms/skypetoteams-home) oggi stesso.

Microsoft offre anche workshop interattivi dal vivo in cui vengono condivise linee guida, procedure consigliate e risorse progettate per avviare la pianificazione e l'implementazione dell'aggiornamento. [Informazioni sui workshop di pianificazione dell'aggiornamento](https://aka.ms/SkypeToTeamsPlanning).


**L'organizzazione sta già usando Teams insieme a Skype for Business. È possibile disabilitare semplicemente Skype for Business?**<br>
No, è preferibile passare agli utenti alla modalità Solo Teams per completare l'aggiornamento a Teams. Se l'organizzazione è pronta per l'aggiornamento a Teams, è bene comunicare agli utenti cosa sta succedendo e concedere loro il tempo per abituarsi gradualmente a Teams. Questo contribuirà a garantire un'esperienza di aggiornamento positiva e a ridurre le chiamate all'help desk. Per modelli di comunicazione di esempio, scaricare il [kit per il successo dell'aggiornamento](https://aka.ms/UpgradeSuccessKit).


**A chi ci si può rivolgere per domande sul processo di aggiornamento?**<br>
Per domande relative all'aggiornamento, rivolgersi ai punti di contatto correnti, che possono includere il proprio partner o team degli account Microsoft oppure [FastTrack](https://www.microsoft.com/en-us/fasttrack?rtc=1). In alternativa, è possibile aprire un ticket di assistenza facendo clic sul pulsante **Serve aiuto?** nell'[interfaccia di amministrazione di Microsoft Teams](https://admin.teams.microsoft.com/).

![Pulsante Serve aiuto?](media/need-help-button.png)


**Occorre aggiornare tutti gli utenti del tenant insieme oppure si può scegliere di aggiornare alcuni utenti per volta?**<br>
È possibile eseguire l'aggiornamento a Teams nel modo più adatto alle proprie esigenze, che si tratti di singoli utenti, gruppi di utenti o dell'intera organizzazione. Per individuare l'approccio ottimale per la propria organizzazione, esaminare le varie [modalità di coesistenza e aggiornamento](teams-and-skypeforbusiness-coexistence-and-interoperability.md) che è possibile abilitare.


**Cosa succede dopo l'aggiornamento degli utenti?**<br>

Dopo l'aggiornamento degli utenti a Teams (modalità **Solo Teams**):

- L'uso del client di Skype for Business verrà disabilitato, perché tutte le chat e le chiamate passeranno a Teams. Questo client continuerà a essere usato per le riunioni di Skype for Business programmate in precedenza. Se questo client desktop viene disinstallato, gli utenti verranno reindirizzati in modo da accedere alle riunioni di Skype for Business programmate in precedenza tramite Skype for Business Web App.

- Le riunioni di Skype for Business programmate prima dell'aggiornamento funzioneranno come previsto, ma tutte le nuove riunioni verranno programmate in Teams. Se gli utenti provano ad accedere a Skype for Business, riceveranno dal client la notifica dell'avvenuto aggiornamento a Teams. Gli utenti dovranno disinstallare manualmente il client di Skype for Business nel dispositivo mobile.



**Dopo l'attivazione della notifica sull'aggiornamento nel client, gli utenti potranno continuare a usare Skype for Business?**<br>
Sì, la notifica sull'aggiornamento avvertirà semplicemente gli utenti che Skype for Business sarà aggiornato a Teams, invitandoli a iniziare a usare Teams se non lo hanno già fatto. È consigliabile integrare questa notifica con una campagna informativa (messaggi di posta elettronica, domande frequenti, preparazione dell'help desk, poster/segnaletica) per comunicare altri dettagli specifici dell'organizzazione, ad esempio tempi previsti per l'aggiornamento, inviti all'azione per l'utente, accesso alla formazione e così via. Per i modelli di comunicazione, scaricare il [kit per il successo dell'aggiornamento](https://aka.ms/UpgradeSuccessKit).


**Quali sono le implicazioni in termini di licenze? In che modo i clienti pagheranno i servizi di comunicazioni intelligenti in Teams?**<br>
Teams è disponibile nelle famiglie di prodotti Microsoft 365 e Office 365. Le capacità che oggi sono carichi di lavoro Premium in Skype for Business Online continueranno a essere carichi di lavoro Premium in Teams. Gli investimenti esistenti in materia di licenze effettuati dai clienti vengono mantenuti in Teams. Ad esempio, se un cliente ha acquistato Audioconferenza come prodotto autonomo o come parte di E5 con Skype for Business, Audioconferenza sarà abilitato in Teams così com'è disponibile oggi.


**Microsoft sta pianificando aggiornamenti programmati?**<br>
Attualmente non sono previsti aggiornamenti programmati per i clienti aziendali. I clienti possono scegliere di passare a Teams quando è opportuno per la propria organizzazione, prima della data di ritiro di Skype for Business Online il 31 luglio 2021. A utenti e amministratori saranno resi disponibili strumenti e istruzioni per la transizione a Teams.

A supporto dei clienti di piccole dimensioni, che potrebbero non avere risorse IT dedicate, Microsoft fornisce aggiornamenti automatici da Skype for Business Online a Teams. I clienti idonei ricevono una notifica dell'aggiornamento tramite messaggi di posta elettronica e notifiche del Centro messaggi. Nelle comunicazioni sono disponibili maggiori dettagli. Per altre informazioni, vedere [Aggiornamenti automatici da Skype for Business Online a Microsoft Teams](upgrade-automated.md).



## <a name="microsoft-teams-capabilities-and-roadmap"></a>Funzionalità e roadmap di Microsoft Teams

**Quali sono i vantaggi dell'infrastruttura di back-end di Teams?**<br>
Teams è stato creato per il cloud sulla base di un'architettura a microservizi altamente scalabile, che è efficiente in termini di consumo di larghezza di banda, offre funzioni di telemetria più robuste e permette di eseguire le operazioni di manutenzione e aggiornamento con interruzioni minime. Per gli utenti, questo si traduce in tempi di accesso alle riunioni più rapidi e in un'esperienza nel browser migliore senza dover scaricare plug-in. Con questa infrastruttura moderna è semplice iniziare a usare Servizi cognitivi Microsoft, che include funzionalità di trascrizione, traduzione, riconoscimento vocale e Machine Learning in grado di rendere la comunicazione e la collaborazione più facili ed efficienti.

**In che modo i clienti sapranno quando le funzionalità di Skype for Business saranno disponibili in Teams?**<br>
Vedere la [Roadmap di Microsoft 365](https://aka.ms/O365Roadmap).

**Quali API e SDK saranno resi disponibili per Teams?**<br>
Visitare la [Piattaforma per sviluppatori di Microsoft Teams](https://docs.microsoft.com/microsoftteams/platform/) per informazioni sulle API e gli SDK disponibili.


**Saranno supportate opportunità di sviluppo di terze parti in Teams?**<br>
Sì, l'integrazione di app è uno dei principali vantaggi dell'adozione di Teams. Attualmente sono supportati bot, connettori ed estensioni di terze parti in Teams. Inoltre, nell'App Store di Microsoft Teams è disponibile un ampio ecosistema di componenti aggiuntivi.

**Teams è disponibile in Microsoft 365 Education?**<br>
Teams è disponibile con tutte le licenze di Microsoft 365 Education, ossia Microsoft A1, A3 e A5.

**Teams è disponibile nel Government Community Cloud (GCC)?**<br>
Sì, Teams è disponibile nel Government Community Cloud (GCC) degli Stati Uniti. Per altre informazioni, vedere [Pianificare le distribuzioni di Microsoft 365 GCC](https://docs.microsoft.com/microsoftteams/plan-for-government-gcc).



## <a name="calling-capabiities"></a>Funzionalità per le chiamate

**Qual è il piano per le funzionalità voce online di Microsoft?**<br>
Il cuore della nostra soluzione di telefonia è Sistema telefonico, attualmente disponibile. I clienti possono anche aggiungere un piano per chiamate di Microsoft, che offre il supporto completo per le chiamate, tra cui acquisizione e assegnazione di numeri direttamente in Microsoft 365. I clienti che vogliono mantenere le linee telefoniche dell'impianto di telecomunicazioni esistente possono usare Instradamento diretto, incluso in Sistema telefonico. È possibile combinare le funzionalità in base alle esigenze dell'organizzazione per implementare una soluzione di telefonia completa.

**Quali sono le indicazioni per i clienti già distribuiti in Sistema telefonico (Cloud PBX) in Skype for Business Online?**<br>
Le chiamate in Microsoft Teams sono pronte per tutte le esigenze di comunicazione. Microsoft consiglia a tutti i clienti di Microsoft 365 di iniziare a usare Teams, in modo indipendente o in parallelo con Skype for Business.


**Quali sono le indicazioni per i clienti che usano VoIP aziendale e che vogliono passare a Teams e usare le funzionalità per le chiamate**?<br>
I clienti interessati a trasferire il proprio servizio di telefonia in Teams ora possono farlo con la disponibilità generale di [Instradamento diretto](https://techcommunity.microsoft.com/t5/Microsoft-Teams-Blog/Direct-Routing-is-now-Generally-Available/ba-p/210359). Instradamento diretto e piani di chiamata sono le due opzioni disponibili per il segnale di linea in Microsoft Teams.

## <a name="meeting-capabilities"></a>Funzionalità per le riunioni


**La copertura di Audioconferenza in Teams è diversa in Skype for Business?**<br>
Non ci saranno variazioni nella copertura di Audioconferenza come conseguenza della disponibilità in Teams. L'attuale copertura di oltre 90 e oltre 400 città continuerà a essere mantenuta in entrambi i prodotti. Per l'elenco corrente, vedere [Disponibilità di Audioconferenza e piani di chiamata per Paese e area geografica](https://docs.microsoft.com/microsoftteams/country-and-region-availability-for-audio-conferencing-and-calling-plans/country-and-region-availability-for-audio-conferencing-and-calling-plans).



**I provider di servizi di audioconferenza di terze parti sono supportati in Teams?**<br>
Il supporto di provider di servizi di audioconferenza di terze parti in Teams non è previsto. Crediamo che la migliore esperienza di audioconferenza per i clienti che usano Teams e Skype for Business sarà usare i servizi di audioconferenza. I clienti che hanno bisogno del supporto di provider di servizi di audioconferenza nelle riunioni di Skype for Business possono continuare a usare il client di Skype for Business per partecipare alle riunioni di Skype for Business. Le riunioni programmate in Teams dovranno usare i servizi di audioconferenza di Microsoft 365.

Il supporto per l'integrazione di provider di servizi di audioconferenza di terze parti in Skype for Business Online è stato esteso al 31 luglio 2021, con un supporto limitato per i tenant attivi rimanenti volto a concedere più tempo per la transizione.  Si tratta di un aggiornamento rispetto alle tempistiche annunciate nell'aprile 2018.



**È previsto il supporto dell'interoperabilità video per le riunioni di Teams?**<br>
I [dispositivi della sala riunioni](https://products.office.com/microsoft-teams/across-devices) sono essenziali nella nostra visione dell'ambiente di lavoro moderno. I [servizi di interoperabilità video cloud](https://docs.microsoft.com/microsoftteams/cloud-video-interop) per il supporto delle riunioni di Teams con i sistemi VTC esistenti è disponibile tramite i nostri partner Pexip, Polycom e Blue Jeans.

**L'ultima generazione di Skype Room Systems v2 supporterà le riunioni in Teams?**<br>
Skype Room Systems è stato ridenominato in Microsoft Teams Rooms, che supporta completamente le riunioni di Microsoft Teams e offre un facile percorso di migrazione da Skype for Business a Teams, semplicemente abilitando Teams nel dispositivo.

Oltre alla possibilità per gli utenti di identificare le sale riunioni di Microsoft Teams nelle vicinanze con il rilevamento di prossimità, è possibile partecipare alle riunioni di Teams con un solo clic. Sono inoltre disponibili supporto per due schermi, Microsoft Whiteboard e continuiamo ad aggiungere funzionalità innovative come la fotocamera per i contenuti con acquisizione intelligente.


**Skype Room Systems v1 verrà aggiornato per supportare le riunioni di Teams?**<br>
I dispositivi Lync Room System (LRS) con software Skype Room System versione 1 (SRS v1) hanno raggiunto la fine del supporto il 9 ottobre 2018. Questo vuol dire che il software Skype Room Systems v1 non otterrà più aggiornamenti di prodotto o correzioni. I clienti con dispositivi Lync Room System che usano software Skype Room System v1 sono invitati ad aggiornare i dispositivi a Microsoft Teams Rooms. Per altre informazioni, vedere [Eseguire la migrazione dei dispositivi LRS (Lync Room System) a Microsoft Teams Rooms](https://docs.microsoft.com/microsoftteams/rooms/lrs-migration).

**Skype Meeting Broadcast verrà ritirato insieme a Skype for Business Online?**<br>
Sì. Skype Meeting Broadcast verrà sostituito dagli [eventi live di Teams](https://docs.microsoft.com/microsoftteams/teams-live-events/what-are-teams-live-events).


## <a name="management-capabilities"></a>Funzionalità di gestione

**Quali sono le esperienze di gestione per Teams?**<br>
Come la console di amministrazione di Skype for Business, l'[interfaccia di amministrazione di Microsoft Teams](https://admin.teams.microsoft.com/) all'interno dell'interfaccia di amministrazione di Microsoft 365 è la posizione centralizzata in cui si gestiscono le nuove esperienze di Teams. Con questo portale, gli amministratori possono creare criteri personalizzati per presenza, chat, app, riunioni e voce e assegnarli agli utenti di Teams.

## <a name="device-compatibility"></a>Compatibilità dei dispositivi

**È possibile usare Teams in Surface Hub?**<br>
Le riunioni di Teams sono ora disponibili in Surface Hub con esperienze per chiamate e riunioni. Per altre informazioni, vedere [Distribuire Microsoft Teams per Surface Hub](https://docs.microsoft.com/microsoftteams/teams-surface-hub).

**Gli attuali telefoni IP di terze parti (3PIP) continueranno a funzionare con Microsoft Teams? E in caso affermativo, per quanto tempo?**<br>
Dopo la data di ritiro di Skype for Business Online del 31 luglio 2021, gli utenti con dispositivi 3PIP dei quali si è eseguita la migrazione in Teams potranno continuare a usare i dispositivi 3PIP con un set limitato di funzionalità fino al 31 luglio 2023.

**I telefoni certificati per Skype for Business Online funzioneranno con Teams?**<br>
Per domande relative alla compatibilità dei telefoni, vedere [Telefoni certificati per Skype for Business Online e cosa significa per Teams](https://techcommunity.microsoft.com/t5/Skype-for-Business-Blog/Certified-Skype-for-Business-Online-Phones-and-what-this-means/bc-p/125309).






