---
title: Domande frequenti - Aggiornamento da Skype for Business a Microsoft Teams
author: lanachin
ms.author: v-lanac
manager: serdars
ms.topic: conceptual
ms.service: msteams
audience: admin
ms.reviewer: dearbeen
description: Domande frequenti sul percorso di aggiornamento da Skype for Business a Microsoft Teams.
localization_priority: Priority
search.appverid: MET150
ms.custom: Teams-upgrade-guidance
ms.collection:
- Teams_ITAdmin_JourneyFromSfB
- M365-collaboration
appliesto:
- Microsoft Teams
ms.openlocfilehash: b6b36f38ce2c72c085a7d52f403eba4bde7e8670
ms.sourcegitcommit: 9bead87a7f4c4e71f19f8980e9dce2b979735055
ms.translationtype: HT
ms.contentlocale: it-IT
ms.lasthandoff: 01/23/2020
ms.locfileid: "41268482"
---
# <a name="faq--upgrading-from-skype-for-business-to-microsoft-teams"></a>Domande frequenti - Aggiornamento da Skype for Business a Microsoft Teams

> [!Tip]
> Guardare i video seguenti per istruzioni su come pianificare un aggiornamento privo di complicazioni da Skype for Business a Microsoft Teams:
> - [Introduzione all'aggiornamento](https://aka.ms/teams-upgrade-intro) (33 minuti)
> - [Pianificare l'aggiornamento](https://aka.ms/teams-upgrade-plan) (30 minuti)
> - [Coesistenza e interoperabilità](https://aka.ms/teams-upgrade-coexistence-interop) (53 minuti)
> - [Esperienza dell'amministratore](https://aka.ms/teams-upgrade-admin) (24 minuti)

## <a name="skype-for-business-online-retirement"></a>Ritiro di Skype for Business Online

### <a name="why-is-microsoft-teams-replacing-skype-for-business-online"></a>Perché Microsoft Teams sta sostituendo Skype for Business Online?

Microsoft Teams espande le capacità di Skype for Business Online raggruppando file, chat e app in un'app integrata, con funzionalità che consentono alle organizzazioni di muoversi più velocemente e collaborare in modo più efficiente. Grazie al più ampio set di esperienze offerte in Teams, quest'ultimo sostituisce Skype for Business come client di comunicazione di base per Office 365.

### <a name="when-is-the-retirement-of-skype-for-business-online"></a>Quando verrà ritirato Skype for Business Online?

Skype for Business Online verrà ritirato il 31 luglio 2021. I clienti di Skype for Business Online non riscontreranno alcuna modifica al servizio prima della data di ritiro. Per maggiori informazioni, vedere [Skype for Business Online verrà ritirato](https://aka.ms/sfboannounce).  

### <a name="will-current-skype-for-business-online-customers-be-able-to-add-new-seats-to-their-tenant"></a>Gli attuali clienti di Skype for Business Online potranno aggiungere nuove postazioni al tenant?

Sì. Gli attuali clienti di Skype for Business Online possono aggiungere nuove postazioni al proprio tenant, con la consapevolezza che alla fine dovranno spostare questi utenti in Microsoft Teams.

### <a name="what-is-the-future-of-skype-for-business-server"></a>Qual è il futuro di Skype for Business Server?

Microsoft è consapevole del fatto che i clienti usano Skype for Business Server e che molti devono continuare a usare Skype for Business Server per alcuni utenti o aree geografiche per rispondere a specifici requisiti. In questi casi, le organizzazioni possono adottare Teams insieme a Skype for Business Server per promuovere il lavoro in team e la collaborazione. L'ultima versione di Skype for Business Server 2019 è stata rilasciata nell'ottobre 2018, con il supporto mainstream iniziale previsto fino al 9 gennaio 2024.

### <a name="what-does-this-mean-for-existing-office-365-customers"></a>Quali sono le implicazioni per i clienti di Office 365 esistenti?

Le funzionalità chiave di Skype for Business Online sono state inserite in Teams, insieme a novità relative a voce, video e riunioni. Microsoft consiglia a tutti i clienti di Office 365 di iniziare subito a usare Teams, affiancato o indipendentemente da Skype for Business.

### <a name="will-you-continue-to-invest-in-improving-skype-for-business-online"></a>Continuerete a investire per migliorare Skype for Business Online?

Microsoft intende supportare Skype for Business Online e il client fino alla data di ritiro, prevista per il 31 luglio 2021.

A partire dal 1° settembre 2019, tutti i nuovi clienti di Office 365 verranno trasferiti su Teams e non avranno accesso a Skype for Business Online. I tenant che usano già Skype for Business Online potranno continuare a farlo (e anche a eseguire il provisioning di nuovi utenti) finché non completano la transizione a Teams.

### <a name="what-do-you-recommend-for-customers-who-are-currently-in-the-process-of-deploying--or-planning-to-deploy--skype-for-business-in-office-365"></a>Cosa consigliate ai clienti che stanno attualmente distribuendo o stanno pianificando la distribuzione di Skype for Business in Office 365?

I clienti che stanno distribuendo Skype for Business Online possono continuare a farlo. Invitiamo tutti i nuovi clienti di Office 365 a iniziare a usare Teams, indipendentemente o in parallelo con Skype for Business, e a determinare il percorso (coesistenza o solo Teams) e i tempi più idonei alle esigenze dell'azienda. Indipendentemente dal possesso di Skype for Business Online, i clienti dovranno passare a Teams prima della data di ritiro di Skype for Business Online.

### <a name="what-support-do-you-offer-customers-who-want-to-move-to-teams-especially-those-who-have-made-significant-investments-in-skype-for-business-online"></a>Quale supporto offrite ai clienti che vogliono passare a Teams, specialmente a coloro che hanno effettuato importanti investimenti in Skype for Business Online?

Invitiamo tutti gli utenti di Skype for Business a iniziare a distribuire Teams e a pianificare gli aggiornamenti. Microsoft assisterà i clienti che vogliono spostare gli utenti in Teams con strumenti e indicazioni per controllare e gestire il processo. Le linee guida sono all'indirizzo [https://aka.ms/SkypetoTeams](https://aka.ms/SkypetoTeams).  Per semplificare la transizione degli utenti che non conoscono Teams sono disponibili una first-run experience speciale e istruzioni a schermo all'interno del prodotto. Per assistere i clienti nella transizione sono disponibili FastTrack, [training con docente ](https://aka.ms/TeamsLiveTraining), assistenza clienti e partner. Inoltre, Microsoft ospita [workshop di aggiornamento](https://aka.ms/SkypeToTeamsPlanning) per facilitare la pianificazione dell'aggiornamento.

### <a name="what-does-this-mean-from-a-licensing-perspective-how-will-customers-pay-for-intelligent-communications-services-in-teams"></a>Quali sono le implicazioni in termini di licenze? In che modo i clienti pagheranno i servizi di comunicazioni intelligenti in Teams?

Teams è disponibile nelle famiglie di prodotti Office 365. Le capacità che oggi sono carichi di lavoro Premium in Skype for Business Online continueranno a essere carichi di lavoro Premium in Teams. Gli investimenti esistenti in materia di licenze effettuati dai clienti vengono mantenuti in Teams. Ad esempio, se un cliente ha acquistato Audioconferenza come prodotto autonomo o come parte di E5 con Skype for Business, Audioconferenza sarà abilitato in Teams così com'è disponibile oggi.

### <a name="is-microsoft-planning-scheduled-upgrades"></a>Microsoft sta pianificando aggiornamenti programmati?

Attualmente non sono previsti aggiornamenti programmati per i clienti aziendali. I clienti possono scegliere di passare a Teams quando è opportuno per la propria organizzazione, prima della data di ritiro di Skype for Business Online il 31 luglio 2021. A utenti e amministratori saranno resi disponibili strumenti e istruzioni per la transizione a Teams.

A supporto dei clienti di piccole dimensioni, che potrebbero non avere risorse IT dedicate, Microsoft fornisce aggiornamenti automatici da Skype for Business Online a Teams. I clienti idonei ricevono una notifica dell'aggiornamento tramite messaggi di posta elettronica e notifiche del Centro messaggi. Nelle comunicazioni sono disponibili maggiori dettagli. Per altre informazioni, vedere [Aggiornamenti automatici da Skype for Business Online a Microsoft Teams](upgrade-automated.md).

### <a name="how-does-the-skype-for-business-online-retirement-announcement-affect-organizations-with-hybrid-configurations-skype-for-business-online-and-skype-for-business-server"></a>In che modo l'annuncio del ritiro di Skype for Business Online riguarda le organizzazioni con configurazioni ibride (Skype for Business Online e Skype for Business Server)?

I clienti che usano ambienti ibridi con configurazioni online e locali dovranno eseguire la transizione degli utenti da Skype for Business Online a Microsoft Teams entro la data di ritiro del 31 luglio 2021. I percorsi di aggiornamento per le configurazioni ibride, basati su principi di coesistenza e interoperabilità rimarranno dopo il ritiro di Skype for Business Online. 

I clienti con abbonamenti idonei sono invitati a usare [FastTrack](https://fasttrack.microsoft.com/) per assistenza nell'onboarding di Teams.

## <a name="skype-for-business-to-teams-upgrade"></a>Aggiornamento da Skype for Business a Teams

### <a name="is-there-a-firm-deadline-by-which-customers-need-to-move-from-skype-for-business-online-to-teams"></a>Esiste una scadenza precisa entro la quale i clienti devono passare da Skype for Business Online a Teams?

Sì. Skype for Business Online verrà ritirato il 31 luglio 2021, a quel punto non sarà più accessibile o supportato. Invitiamo i clienti di Skype for Business Online a iniziare subito a usare Teams e a pianificare gli aggiornamenti, in modo da avere tutto il tempo necessario per completare l'aggiornamento prima della data di ritiro.

### <a name="how-long-will-it-take-to-upgrade-my-organization-to-teams"></a>Quanto tempo è necessario per aggiornare l'organizzazione a Teams?

Il percorso da Skype for Business a Teams può essere definito dall'organizzazione stessa. Per agevolare la pianificazione e l'esecuzione, sono state sviluppate indicazioni complete sull'aggiornamento basate su un framework collaudato, progettato per aiutare i clienti a orientarsi tra gli elementi tecnici e organizzativi del cambiamento. Iniziare il percorso familiarizzando con il [framework per il successo dell'aggiornamento](upgrade-framework.md) e le risorse associate che fungono da base per procedere nel percorso da Skype for Business a Teams.

### <a name="is-there-a-recommended-upgrade-path-for-skype-for-business-online"></a>Esiste un percorso di aggiornamento consigliato per Skype for Business Online?

I clienti sono invitati a pianificare il percorso da Skype for Business Online a Teams sfruttando le indicazioni e le risorse di pianificazione alla pagina [https://aka.ms/SkypetoTeams](https://aka.ms/SkypetoTeams) per identificare e implementare il percorso di aggiornamento più adatto alle esigenze dell'organizzazione.

### <a name="where-can-i-learn-more-about-coexistence-modes-in-the-microsoft-teams-admin-center"></a>Dove è possibile trovare altre informazioni sulle modalità di coesistenza nell'interfaccia di amministrazione di Microsoft Teams?

Nell'interfaccia di amministrazione di Microsoft Teams sono presenti opzioni per la modalità di coesistenza, che consentono di gestire il percorso da Skype for Business a Teams nel modo migliore per l'organizzazione. Leggere altre informazioni sulle [modalità di coesistenza e aggiornamento](https://aka.ms/skypetoteams-coexist).

### <a name="what-should-i-do-to-prepare-for-my-upgrade"></a>Cosa occorre fare per prepararsi all'aggiornamento?

Un aggiornamento corretto includerà la convalida dell'idoneità tecnica e di quella degli utenti. Anche se si determina che l'organizzazione non è pronta per l'aggiornamento a Teams, si può comunque iniziare subito il processo di pianificazione. Inoltre, si può iniziare a comprendere il valore di Teams abilitandolo insieme a Skype for Business. È possibile iniziare il [percorso da Skype a Teams](https://aka.ms/skypetoteams-home) oggi stesso.

Microsoft offre anche workshop interattivi dal vivo in cui vengono condivise linee guida, procedure consigliate e risorse progettate per avviare la pianificazione e l'implementazione dell'aggiornamento. [Informazioni sui workshop di pianificazione dell'aggiornamento](https://aka.ms/SkypeToTeamsPlanning).

### <a name="my-organization-is-already-running-teams-alongside-skype-for-business-can-i-just-disable-skype-for-business"></a>L'organizzazione sta già usando Teams insieme a Skype for Business. È possibile disabilitare semplicemente Skype for Business?

No, è preferibile passare agli utenti alla modalità **Solo Teams** per completare l'aggiornamento a Teams. Se l'organizzazione è pronta per l'aggiornamento ai Teams, prendersi il tempo per comunicare agli utenti cosa sta succedendo e permettere loro di abituarsi gradualmente a Teams. Questo contribuirà a garantire un'esperienza di aggiornamento positiva e a ridurre le chiamate all'help desk. Per modelli di comunicazione di esempio, scaricare il [kit per il successo dell'aggiornamento](https://aka.ms/UpgradeSuccessKit).

### <a name="who-can-i-contact-if-i-have-questions-about-the-upgrade-process"></a>A chi ci si può rivolgere per domande sul processo di aggiornamento?

Per domande relative all'aggiornamento, rivolgersi ai punti di contatto correnti, che possono includere il proprio partner o team degli account Microsoft oppure [FastTrack](https://www.microsoft.com/fasttrack). In alternativa, è possibile aprire un ticket di assistenza dall'[interfaccia di amministrazione di Microsoft Teams](https://admin.teams.microsoft.com/).

### <a name="do-i-upgrade-all-users-on-my-tenant-together-or-can-i-opt-to-upgrade-select-users-at-a-time"></a>Occorre aggiornare tutti gli utenti del tenant insieme oppure si può scegliere di aggiornare alcuni utenti per volta?

È possibile eseguire l'aggiornamento a Teams nel modo più adatto alle proprie esigenze, che si tratti di singoli utenti, gruppi di utenti o dell'intera organizzazione. Per individuare l'approccio ottimale per la propria organizzazione, esaminare le varie [modalità di coesistenza e aggiornamento](https://aka.ms/skypetoteams-coexist) che è possibile abilitare.

### <a name="what-happens-after-my-users-are-upgraded"></a>Cosa succede dopo l'aggiornamento degli utenti?

Dopo l'aggiornamento degli utenti a Teams (modalità **Solo Teams**):

- L'uso del client di Skype for Business verrà disabilitato, perché tutte le chat e le chiamate passeranno a Teams. Questo client continuerà a essere usato per le riunioni di Skype for Business programmate in precedenza. Se questo client desktop viene disinstallato, gli utenti verranno reindirizzati in modo da accedere alle riunioni di Skype for Business programmate in precedenza tramite Skype for Business Web App.

- Le riunioni di Skype for Business programmate prima dell'aggiornamento funzioneranno come previsto, ma tutte le nuove riunioni verranno programmate in Teams.

- Se gli utenti provano ad accedere a Skype for Business, riceveranno dal client la notifica che sono stati aggiornati a Teams.

- Gli utenti dovranno disinstallare manualmente il client di Skype for Business nel dispositivo mobile.

### <a name="will-users-still-be-able-to-use-skype-for-business-after-i-activate-the-upgrade-notification-in-their-client"></a>Dopo l'attivazione della notifica sull'aggiornamento nel client, gli utenti potranno continuare a usare Skype for Business?

Sì, la notifica sull'aggiornamento avvertirà semplicemente gli utenti che Skype for Business sarà aggiornato a Teams, invitandoli a iniziare a usare Teams se non lo hanno già fatto. È consigliabile integrare questa notifica con una campagna informativa (messaggi di posta elettronica, domande frequenti, preparazione dell'help desk, poster/segnaletica) per comunicare altri dettagli specifici dell'organizzazione, ad esempio tempi previsti per l'aggiornamento, inviti all'azione per l'utente, accesso alla formazione e così via. Per i modelli di comunicazione, scaricare il [kit per il successo dell'aggiornamento](https://aka.ms/UpgradeSuccessKit).

## <a name="microsoft-teams-capabilities-and-roadmap"></a>Funzionalità e roadmap di Microsoft Teams

### <a name="what-are-the-benefits-of-teams-back-end-infrastructure"></a>Quali sono i vantaggi dell'infrastruttura di back-end di Teams?

Teams è stato creato per il cloud sulla base di un'architettura a microservizi altamente scalabile, che è efficiente in termini di consumo di larghezza di banda, offre funzioni di telemetria più robuste e permette di eseguire le operazioni di manutenzione e aggiornamento con interruzioni minime. Per gli utenti, questo si traduce in tempi di accesso alle riunioni più rapidi e in un'esperienza nel browser migliore senza dover scaricare plug-in. Con questa infrastruttura moderna è semplice iniziare a usare Servizi cognitivi Microsoft, che include funzionalità di trascrizione, traduzione, riconoscimento vocale e Machine Learning in grado di rendere la comunicazione e la collaborazione più facili ed efficienti.

### <a name="how-can-customers-learn-when-skype-for-business-capabilities-will-be-available-in-teams"></a>In che modo i clienti sapranno quando le funzionalità di Skype for Business saranno disponibili in Teams?

Vedere la [Roadmap di Microsoft 365](https://aka.ms/O365Roadmap).

### <a name="which-apis-and-sdks-will-be-made-available-for-teams"></a>Quali API e SDK saranno resi disponibili per Teams?

Visitare la [Piattaforma per sviluppatori di Microsoft Teams](https://docs.microsoft.com/microsoftteams/platform/) per informazioni sulle API e gli SDK disponibili.

### <a name="will-you-support-third-party-development-opportunities-in-teams"></a>Saranno supportate opportunità di sviluppo di terze parti in Teams?

Sì, l'integrazione di app è uno dei principali vantaggi dell'adozione di Teams. Attualmente sono supportati bot, connettori ed estensioni di terze parti in Teams. Inoltre, nell'App Store di Microsoft Teams è disponibile un ampio ecosistema di componenti aggiuntivi.

### <a name="is-teams-available-in-office-365-education"></a>Teams è disponibile in Office 365 Education?

Teams è disponibile in tutte le licenze della famiglia di prodotti Microsoft Office 365 per l'istruzione: Education, Education Plus ed Education E5, oltre che per i clienti Education E3 esistenti che hanno acquistato E3 prima del ritiro.

### <a name="is-teams-available-in-the-government-community-cloud-gcc"></a>Teams è disponibile nel Government Community Cloud (GCC)?

Sì, Teams è disponibile nel Government Community Cloud (GCC) degli Stati Uniti. [Altre informazioni](plan-for-government-gcc.md).

## <a name="calling-capabilities"></a>Funzionalità per le chiamate

### <a name="what-is-the-plan-for-microsofts-online-voice-capabilities"></a>Qual è il piano per le funzionalità voce online di Microsoft?

Il cuore della nostra soluzione di telefonia è Sistema telefonico, attualmente disponibile. I clienti possono anche aggiungere un piano per chiamate di Microsoft, che offre il supporto completo per le chiamate, tra cui acquisizione e assegnazione di numeri direttamente in Office 365. I clienti che vogliono mantenere le linee telefoniche dell'impianto di telecomunicazioni esistente possono usare Instradamento diretto, incluso in Sistema telefonico. È possibile combinare le funzionalità in base alle esigenze dell'organizzazione per implementare una soluzione di telefonia completa.

### <a name="what-is-the-guidance-for-customers-already-deployed-on-phone-system-cloud-pbx-in-skype-for-business-online"></a>Quali sono le indicazioni per i clienti già distribuiti in Sistema telefonico (Cloud PBX) in Skype for Business Online?

Le chiamate in Microsoft Teams sono pronte per tutte le esigenze di comunicazione. Microsoft consiglia a tutti i clienti di Microsoft 365 di iniziare a usare Teams, in modo indipendente o in parallelo con Skype for Business.

### <a name="what-is-the-guidance-for-customers-using-enterprise-voice-today-who-want-to-move-to-teams-and-use-calling-capabilities"></a>Quali sono le indicazioni per i clienti che usano VoIP aziendale e che vogliono passare a Teams e usare le funzionalità per le chiamate?

I clienti interessati a trasferire il proprio servizio di telefonia in Teams ora possono farlo con la disponibilità generale di [Instradamento diretto](https://techcommunity.microsoft.com/t5/Microsoft-Teams-Blog/Direct-Routing-is-now-Generally-Available/ba-p/210359). Instradamento diretto e piani di chiamata sono le due opzioni disponibili per il segnale di linea in Microsoft Teams.

## <a name="meeting-capabilities"></a>Funzionalità per le riunioni

### <a name="is-audio-conferencing-coverage-in-teams-different-in-skype-for-business"></a>La copertura di Audioconferenza in Teams è diversa in Skype for Business?

Non ci saranno variazioni nella copertura di Audioconferenza come conseguenza della disponibilità in Teams. L'attuale copertura di oltre 90 e oltre 400 città continuerà a essere mantenuta in entrambi i prodotti. Per l'elenco corrente, vedere [Disponibilità di Audioconferenza e piani di chiamata per Paese e area geografica](country-and-region-availability-for-audio-conferencing-and-calling-plans/country-and-region-availability-for-audio-conferencing-and-calling-plans.md).

### <a name="are-third-party-audio-conferencing-providers-acp-supported-in-teams"></a>I provider di servizi di audioconferenza di terze parti sono supportati in Teams?

Il supporto di provider di servizi di audioconferenza di terze parti in Teams non è previsto. Crediamo che la migliore esperienza di audioconferenza per i clienti che usano Teams e Skype for Business sarà usare i servizi di audioconferenza in Office 365. I clienti che hanno bisogno del supporto di provider di servizi di audioconferenza nelle riunioni di Skype for Business possono continuare a usare il client di Skype for Business per partecipare alle riunioni di Skype for Business. Le riunioni programmate in Teams dovranno usare i servizi di audioconferenza di Office 365.

Il supporto per l'integrazione di provider di servizi di audioconferenza di terze parti in Skype for Business Online è stato esteso al 31 luglio 2021, con un supporto limitato per i tenant attivi rimanenti volto a concedere più tempo per la transizione.  Si tratta di un aggiornamento rispetto alle tempistiche annunciate nell'aprile 2018.

### <a name="whats-the-plan-for-video-interoperability-support-for-teams-meetings"></a>È previsto il supporto dell'interoperabilità video per le riunioni di Teams?

I [dispositivi della sala riunioni](https://products.office.com/microsoft-teams/across-devices) sono essenziali nella nostra visione dell'ambiente di lavoro moderno. I [servizi di interoperabilità video cloud](cloud-video-interop.md) per il supporto delle riunioni di Teams con i sistemi VTC esistenti è disponibile tramite i nostri partner Pexip, Polycom e Blue Jeans.

### <a name="will-the-latest-generation-of-skype-room-systems-v2-support-meetings-in-teams"></a>L'ultima generazione di Skype Room Systems v2 supporterà le riunioni in Teams?

Skype Room Systems è stato ridenominato in Microsoft Teams Rooms, che supporta completamente le riunioni di Microsoft Teams e offre un facile percorso di migrazione da Skype for Business a Teams, semplicemente abilitando Teams nel dispositivo.

Oltre alla possibilità per gli utenti di identificare le sale riunioni di Microsoft Teams nelle vicinanze con il rilevamento di prossimità, è possibile partecipare alle riunioni di Teams con un solo clic. Sono inoltre disponibili supporto per due schermi, Microsoft Whiteboard e continuiamo ad aggiungere funzionalità innovative come la fotocamera per i contenuti con acquisizione intelligente.

### <a name="will-skype-room-systems-v1-be-updated-to-support-teams-meetings"></a>Skype Room Systems v1 verrà aggiornato per supportare le riunioni di Teams?

I dispositivi Lync Room System (LRS) con software Skype Room System versione 1 (SRS v1) hanno raggiunto la fine del supporto il 9 ottobre 2018. Questo vuol dire che il software Skype Room Systems v1 non otterrà più aggiornamenti di prodotto o correzioni. I clienti con dispositivi Lync Room System che usano software Skype Room System v1 sono invitati ad aggiornare i dispositivi a Microsoft Teams Rooms. [Altre informazioni](rooms/lrs-migration.md).

## <a name="management-capabilities"></a>Funzionalità di gestione

### <a name="what-are-the-management-experiences-for-teams"></a>Quali sono le esperienze di gestione per Teams?

Come la console di amministrazione di Skype for Business, l'[interfaccia di amministrazione di Microsoft Teams](https://admin.teams.microsoft.com/) all'interno dell'interfaccia di amministrazione di Microsoft 365 è la posizione centralizzata in cui si gestiscono le nuove esperienze di Teams. Con questo portale, gli amministratori possono creare criteri personalizzati per presenza, chat, app, riunioni e voce e assegnarli agli utenti di Teams.

## <a name="device-compatibility"></a>Compatibilità dei dispositivi

### <a name="can-i-use-teams-on-surface-hub"></a>È possibile usare Teams in Surface Hub?

Le riunioni di Teams sono ora disponibili in Surface Hub con esperienze per chiamate e riunioni. Per altre informazioni, vedere [Distribuire Microsoft Teams per Surface Hub](teams-surface-hub.md).

### <a name="will-current-third-party-ip-3pip-phones-continue-to-work-with-microsoft-teams-and-if-so-how-long"></a>Gli attuali telefoni IP di terze parti (3PIP) continueranno a funzionare con Microsoft Teams? E in caso affermativo, per quanto tempo?

Dopo la data di ritiro di Skype for Business Online del 31 luglio 2021, gli utenti con dispositivi 3PIP dei quali si è eseguita la migrazione in Teams potranno continuare a usare i dispositivi 3PIP con un set limitato di funzionalità fino al 31 luglio 2023.

### <a name="will-certified-skype-for-business-online-phones-work-with-teams"></a>I telefoni certificati per Skype for Business Online funzioneranno con Teams?

Per domande relative alla compatibilità dei telefoni, vedere [Telefoni certificati per Skype for Business Online e cosa significa per Teams](https://techcommunity.microsoft.com/t5/Skype-for-Business-Blog/Certified-Skype-for-Business-Online-Phones-and-what-this-means/bc-p/125309).
